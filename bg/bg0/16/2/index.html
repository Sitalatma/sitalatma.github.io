<!DOCTYPE html>

<html lang="en" class="no-js">
<head>
    <meta charset="utf-8">
    <meta name="viewport" content="width=device-width, initial-scale=1, shrink-to-fit=no">
    <meta http-equiv="x-ua-compatible" content="ie=edge">

    <title>ภควัต-คีตา ฉบับเดิม โศลก 16.1-3</title>
    <meta name="description" content="" />

    <link rel="stylesheet" type="text/css" href="/vedabase.css">
</head>
<body class="has-floating-menu template-chapter-advanced use-serif justify-text" font-size="3">

<div class="container first-container">



<h1 style="text-align:center;"><a href="/bg0">ภควัต-คีตา ฉบับเดิม</a></h1>
<div class="r r-title-small r-chapter">
  <h1>
    <a href="../../16">
       บทที่ สิบหก
    </a>
<!-- 16 -->
  </h1>
</div>
<div class="r r-lang-en r-chapter-title r-title">
  <h2 class="section-title">
    ธรรมชาติทิพย์และ<br />ธรรมชาติมาร
  <h2>
</div>
<div class="bb r-verse">
  <h1>
  โศลก 1-3
  </h1>
</div>

<div class="r r-lang-en r-verse-text">
  
  <em>ชรี-บฺะกะวาน อุวาชะ</em><br /><em>อบฺะยัม สัททวะ-สัมชุดดิฺร<br />กยานะ-โยกะ-วิยะวัสทิฺทิฮ</em><br /><em>ดานัม ดะมัช ชะ ยะกยัช ชะ<br />สวาดฺยายัส ทะพะ อารจะวัม</em>
  
</div>

<div class="r r-lang-en r-verse-text">
  
  <em>อฮิมสา สัทยัม อโครดัฺส<br />ทยากะฮ ชานทิร อไพชุนัม</em><br /><em>ดะยา บํูเทชุ อโลลุพทวัม<br />มารดะวัม ฮรีร อชาพะลัม</em>
  
</div>

<div class="r r-lang-en r-verse-text">
  
  <em>เทจะฮ คชะมา ดฺริทิฮ โชชัม<br />อโดรโฮ นาทิ-มานิทา</em><br /><em>บฺะวันทิ สัมพะดัม ไดวีม<br />อบิฺจาทัสยะ บฺาระทะ</em>
  
</div>

<div class="r r-lang-en r-synonyms">
  <p>
  <em>ชรี-บฺะกะวาน อุวาชะ</em>&nbsp;&nbsp;-&nbsp;&nbsp;บุคลิกภาพสูงสุดแห่งพระเจ้าตรัส, <em>อบฺะยัม</em>&nbsp;&nbsp;-&nbsp;&nbsp;ไม่มีความกลัว, <em>สัทท วะ-สัมชุดดิฮ</em>&nbsp;&nbsp;-&nbsp;&nbsp;ทำให้ความเป็นอยู่ของตนบริสุทธิ์, <em>กยานะ</em>&nbsp;&nbsp;-&nbsp;&nbsp;ในความรู้, <em>โยกะ</em>&nbsp;&nbsp;-&nbsp;&nbsp;เชื่อม, <em>วิยะ วะ-สทิฺทิฮ</em>&nbsp;&nbsp;-&nbsp;&nbsp;สถานการณ์, <em>ดานัม</em>&nbsp;&nbsp;-&nbsp;&nbsp;ให้ทาน, <em>ดะมะฮ</em>&nbsp;&nbsp;-&nbsp;&nbsp;ควบคุมจิตใจ, <em>ชะ</em>&nbsp;&nbsp;-&nbsp;&nbsp;และ, <em>ยะกยะฮ</em>&nbsp;&nbsp;-&nbsp;&nbsp;ปฏิบัติพิธีบูชา, <em>ชะ</em>&nbsp;&nbsp;-&nbsp;&nbsp;และ, <em>สวาดฺยายะฮ</em>&nbsp;&nbsp;-&nbsp;&nbsp;ศึกษาวรรณกรรมพระเวท, <em>ทะพะฮ</em>&nbsp;&nbsp;-&nbsp;&nbsp;สมถะ, <em>อารจะวัม</em>&nbsp;&nbsp;-&nbsp;&nbsp;เรียบง่าย, <em>อฮิมสา</em>&nbsp;&nbsp;-&nbsp;&nbsp;ไม่เบียดเบียน, <em>สัทยัม</em>&nbsp;&nbsp;-&nbsp;&nbsp;สัจจะ, <em>อโครดฺะฮ</em>&nbsp;&nbsp;-&nbsp;&nbsp;ปราศจากความโกรธ, <em>ทยากะฮ</em>&nbsp;&nbsp;-&nbsp;&nbsp;เสียสละ, <em>ชานทิฮ</em>&nbsp;&nbsp;-&nbsp;&nbsp;สงบ, <em>อไพชุนัม</em>&nbsp;&nbsp;-&nbsp;&nbsp;ไม่ชอบจับผิด, <em>ดะยา</em>&nbsp;&nbsp;-&nbsp;&nbsp;เมตตา, <em>บํูเท ชุ</em>&nbsp;&nbsp;-&nbsp;&nbsp;ต่อสรรพสัตว์, <em>อโลลุพทวัม</em>&nbsp;&nbsp;-&nbsp;&nbsp;ปราศจากความโลภ, <em>มารดะวัม</em>&nbsp;&nbsp;-&nbsp;&nbsp;สุภาพ, <em>ฮรีฮ</em>&nbsp;&nbsp;-&nbsp;&nbsp;ถ่อมตัว, <em>อชาพะลัม</em>&nbsp;&nbsp;-&nbsp;&nbsp;มั่นใจ, <em>เทจะฮ</em>&nbsp;&nbsp;-&nbsp;&nbsp;กระปรี้กระเปร่า, <em>คชะมา</em>&nbsp;&nbsp;-&nbsp;&nbsp;ให้อภัย, <em>ดฺริทิฮ</em>&nbsp;&nbsp;-&nbsp;&nbsp;อดทน, <em>โชชัม</em>&nbsp;&nbsp;-&nbsp;&nbsp;สะอาด, <em>อโดรฮะฮ</em>&nbsp;&nbsp;-&nbsp;&nbsp;ปราศจากความอิจฉาริษยา, <em>นะ</em>&nbsp;&nbsp;-&nbsp;&nbsp;ไม่, <em>อทิ-มานิทา</em>&nbsp;&nbsp;-&nbsp;&nbsp;คาดหวังการสรรเสริญ, <em>บฺะวันทิ</em>&nbsp;&nbsp;-&nbsp;&nbsp;เป็น, <em>สัมพะดัม</em>&nbsp;&nbsp;-&nbsp;&nbsp;คุณสมบัติ, <em>ไดวีม</em>&nbsp;&nbsp;-&nbsp;&nbsp;ธรรมชาติทิพย์, <em>อบิฺจาทัสยะ</em>&nbsp;&nbsp;-&nbsp;&nbsp;ของผู้ที่เกิดจาก, <em>บฺาระทะ</em>&nbsp;&nbsp;-&nbsp;&nbsp;โอ้ โอรสแห่งบฺาระทะ
  </p>
</div>

<div class="wrapper-translation">
  <h2 class="section-title">
  <em>คำแปล</em>
  <h2>
</div>

<div class="r r-lang-en r-translation">
  <p>
  บุคลิกภาพสูงสุดแห่งพระเจ้าตรัสว่า&nbsp;&nbsp;ปราศจากความกลัว&nbsp;&nbsp;ทำให้ความเป็นอยู่ของตนบริสุทธิ์&nbsp;&nbsp;พัฒนาความรู้ทิพย์&nbsp;&nbsp;ให้ทาน&nbsp;&nbsp;ควบคุมตนเอง&nbsp;&nbsp;ปฏิบัติพิธีบูชา&nbsp;&nbsp;ศึกษาคัมภีร์พระเวท&nbsp;&nbsp;สมถะ&nbsp;&nbsp;เรียบง่าย&nbsp;&nbsp;ไม่เบียดเบียน&nbsp;&nbsp;สัจจะ&nbsp;&nbsp;ปราศจากความโกรธเสียสละ&nbsp;&nbsp;สงบ&nbsp;&nbsp;ไม่ชอบจับผิด&nbsp;&nbsp;เมตตาต่อมวลชีวิต&nbsp;&nbsp;ปราศจากความโลภ&nbsp;&nbsp;สุภาพถ่อมตน&nbsp;&nbsp;แน่วแน่มั่นคง&nbsp;&nbsp;กระปรี้กระเปร่า&nbsp;&nbsp;ให้อภัย&nbsp;&nbsp;อดทน&nbsp;&nbsp;สะอาด&nbsp;&nbsp;ปราศจากความอิจฉาริษยา&nbsp;&nbsp;และไม่ปรารถนาคำสรรเสริญ&nbsp;&nbsp;โอ้&nbsp;&nbsp;โอรสแห่งบฺาระทะ&nbsp;&nbsp;คุณสมบัติทิพย์เหล่านี้เป็นของบรรดาเทพผู้มีธรรมชาติทิพย์
  </p>
</div>

<div class="wrapper-purport">
  <h2 class="section-title">
  <em>คำอธิบาย</em>
  <h2>
</div>

<div class="r r-lang-en r-paragraph">
  <p>
  ในตอนต้นของบทที่สิบห้า&nbsp;&nbsp;อธิบายถึงต้นไทรแห่งโลกวัตถุนี้&nbsp;&nbsp;รากพิเศษงอกออกมาเปรียบเทียบได้กับกิจกรรมของสิ่งมีชีวิต&nbsp;&nbsp;บางครั้งเป็นมงคล&nbsp;&nbsp;บางครั้งไม่เป็นมงคลบทที่เก้าก็เช่นกัน&nbsp;&nbsp;ได้อธิบายถึงเทพ&nbsp;&nbsp;<em>เดวะ</em>&nbsp;&nbsp;และมาร&nbsp;&nbsp;<em>อสุระ</em>&nbsp;&nbsp;บัดนี้ตามพิธีกรรมพระเวทกิจกรรมในระดับความดีพิจารณาว่าเป็นมงคลเพื่อเจริญก้าวหน้าบนหนทางแห่งความหลุดพ้น&nbsp;&nbsp;กิจกรรมเหล่านี้เรียกว่า&nbsp;&nbsp;<em>ไดวี&nbsp;&nbsp;พระคริทิ</em>&nbsp;&nbsp;เป็นทิพย์โดยธรรมชาติ&nbsp;&nbsp;พวกที่สถิตในธรรมชาติทิพย์เจริญก้าวหน้าบนหนทางแห่งความหลุดพ้น&nbsp;&nbsp;อีกด้านหนึ่งสำหรับพวกที่ปฏิบัติในระดับตัณหาและอวิชชาจะไม่ได้รับความหลุดพ้น&nbsp;&nbsp;แต่ต้องอยู่ในโลกวัตถุนี้ในร่างมนุษย์&nbsp;&nbsp;หรือตกต่ำไปในเผ่าพันธุ์สัตว์&nbsp;&nbsp;หรืแม้ในรูปชีวิตที่ต่ำกว่าสัตว์&nbsp;&nbsp;บทที่สิบหกนี้องค์ภควานทรงอธิบายทั้งธรรมชาติทิพย์และคุณสมบัติที่ควบคู่กันไปและธรรมชาติมารพร้อมทั้งคุณสมบัติที่ควบคู่กันไป&nbsp;&nbsp;และทรงอธิบายถึงประโยชน์และโทษของคุณสมบัติเหล่านี้
  </p>
</div>

<div class="r r-lang-en r-paragraph">
  <p>
  คำว่า&nbsp;&nbsp;<em>อบิฺจาทัสยะ</em>&nbsp;&nbsp;มีความสำคัญมาก&nbsp;&nbsp;สัมพันธ์กับผู้ที่เกิดมามีคุณสมบัติทิพย์หรือแนวโน้มไปในทางเทพ&nbsp;&nbsp;การได้บุตรธิดาในบรรยากาศเทพ&nbsp;&nbsp;เรียกในคัมภีร์พระเวทว่า&nbsp;&nbsp;<em>การบฺาดฺานะสัมสคาระ</em>&nbsp;&nbsp;หากผู้ปกครองปรารถนาบุตรธิดาในคุณสมบัติเทพ&nbsp;&nbsp;ควรปฏิบัติตามหลักธรรมสิบประการที่แนะนำไว้เพื่อชีวิตสังคมของมนุษย์&nbsp;&nbsp;ใน&nbsp;&nbsp;<em>ภควัต-คีตา</em>เราได้ศึกษาแล้วเช่นกันว่า&nbsp;&nbsp;ชีวิตเพศสัมพันธ์เพื่อได้บุตรธิดาที่ดีคือคริชณะพระองค์เองชีวิตเพศสัมพันธ์ไม่ผิดหากใช้วิธีการในคริชณะจิตสำนึก&nbsp;&nbsp;พวกที่อยู่ในคริชณะจิตสำนึกอย่างน้อยไม่ควรมีบุตรธิดาเหมือนกับแมวและสุนัข&nbsp;&nbsp;แต่ควรมีบุตรธิดาเพื่อให้มีคริชณะจิตสำนึกหลังจากเกิดมาแล้ว&nbsp;&nbsp;เช่นนี้จะเป็นประโยชน์สำหรับเด็ก&nbsp;&nbsp;ๆ&nbsp;&nbsp;ที่เกิดกับบิดาและมารดาที่ซึมซาบอยู่ในคริชณะจิตสำนึก
  </p>
</div>

<div class="r r-lang-en r-paragraph">
  <p>
  สถาบันสังคมที่รู้กันในนาม&nbsp;&nbsp;<em>วารณาชระมะ-ดฺารมะ</em>&nbsp;&nbsp;เป็นสถาบันที่แบ่งชีวิตสังคมออกเป็นสี่ส่วนและสี่อาชีพการงานหรือวรรณะ&nbsp;&nbsp;ไม่ได้หมายความว่าแบ่งสังคมมนุษย์ตามชาติกำเนิด&nbsp;&nbsp;การแบ่งเช่นนี้เป็นไปตามคุณสมบัติทางการศึกษา&nbsp;&nbsp;เพื่อรักษาความสงบและความเจริญรุ่งเรืองในสังคม&nbsp;&nbsp;คุณสมบัติที่กล่าว&nbsp;&nbsp;ณ&nbsp;&nbsp;ที่นี้เป็นคุณสมบัติทิพย์เพื่อทำให้บุคคลเจริญก้าวหน้าในการเข้าใจวิถีทิพย์&nbsp;&nbsp;จะได้เป็นอิสระจากโลกวัตถุ
  </p>
</div>

<div class="r r-lang-en r-paragraph">
  <p>
  ในสถาบัน&nbsp;&nbsp;<em>วารณาชระมะ,&nbsp;&nbsp;สันนยาสี</em>&nbsp;&nbsp;หรือบุคคลในชีวิตสละโลก&nbsp;&nbsp;พิจารณาว่าเป็นผู้นำหรือเป็นพระอาจารย์ของทุก&nbsp;&nbsp;ๆ&nbsp;&nbsp;ระดับชั้นในสังคม&nbsp;&nbsp;<em>บราฮมะณะ</em>&nbsp;&nbsp;พิจารณาว่าเป็นพระอาจารย์ทิพย์ของระดับในสังคม&nbsp;&nbsp;เช่น&nbsp;&nbsp;<em>คชัทริยะ&nbsp;&nbsp;ไวชยะ</em>&nbsp;&nbsp;และ&nbsp;&nbsp;<em>ชูดระ</em>&nbsp;&nbsp;แต่&nbsp;&nbsp;<em>สันนยาสี</em>&nbsp;&nbsp;ผู้อยู่สูงสุดของสถาบันพิจารณาว่าเป็นพระอาจารย์ทิพย์ของ&nbsp;&nbsp;<em>บราฮมะณะ</em>ด้วย&nbsp;&nbsp;เพราะคุณสมบัติแรกของ&nbsp;&nbsp;<em>สันนยาสี</em>&nbsp;&nbsp;คือปราศจากความกลัว&nbsp;&nbsp;<em>สันนยาสี</em>&nbsp;&nbsp;ต้องอยู่คนเดียวโดยไม่มีผู้อุปถัมภ์หรือไม่รับประกันว่าจะได้รับการอุปถัมภ์&nbsp;&nbsp;ท่านต้องพึ่งพระเมตตาของบุคลิกภาพสูงสุดแห่งพระเจ้าเท่านั้น&nbsp;&nbsp;หากคิดว่า&nbsp;&nbsp;“หลังจากตัดความสัมพันธ์จากสังคมไปแล้วใครจะปกป้องข้า?”&nbsp;&nbsp;เมื่อเป็นเช่นนี้ก็ไม่ควรรับเอาชีวิตสละโลกมาปฏิบัติเราต้องมีความมั่นใจอย่างแน่วแน่ว่าคริชณะ&nbsp;&nbsp;หรือบุคลิกภาพสูงสุดแห่งพระเจ้าในรูป&nbsp;&nbsp;<em>พะระมาทมา</em>&nbsp;&nbsp;ผู้ประทับอยู่ในหัวใจของทุก&nbsp;&nbsp;ๆ&nbsp;&nbsp;คนทรงเห็นทุกสิ่งทุกอย่าง&nbsp;&nbsp;และพระองค์ทรงทราบเสมอว่าเราตั้งใจทำอะไรอยู่&nbsp;&nbsp;ดังนั้น&nbsp;&nbsp;เราต้องมีความมั่นใจอย่างแน่วแน่ว่าคริชณะในรูปของ&nbsp;&nbsp;<em>พะระมาทมา</em>&nbsp;&nbsp;จะดูแลดวงวิญญาณที่ศิโรราบต่อพระองค์&nbsp;&nbsp;“ข้าจะไม่มีวันอยู่คนเดียว”&nbsp;&nbsp;เราควรคิดว่า&nbsp;&nbsp;“ถึงแม้อยู่ในเขตป่าที่มืดมิดที่สุดข้าก็จะมีคริชณะอยู่เคียงข้าง&nbsp;&nbsp;และพระองค์จะให้การปกป้องคุ้มครองอยู่ตลอดเวลา”&nbsp;&nbsp;ความมั่นใจเช่นนี้เรียกว่า&nbsp;&nbsp;<em>อบฺะยัม</em>ปราศจากความกลัว&nbsp;&nbsp;ระดับจิตเช่นนี้จำเป็นสำหรับบุคคลผู้รับเอาชีวิตสละโลกมาปฏิบัติ
  </p>
</div>

<div class="r r-lang-en r-paragraph">
  <p>
  จากนั้น&nbsp;&nbsp;ต้องทำให้ความเป็นอยู่ของตนเองบริสุทธิ์&nbsp;&nbsp;มีกฎเกณฑ์มากมายที่ต้องปฏิบัติตามในชีวิตสละโลก&nbsp;&nbsp;สิ่งสำคัญที่สุดสำหรับ&nbsp;&nbsp;<em>สันนยาสี</em>&nbsp;&nbsp;คือ&nbsp;&nbsp;มีข้อห้ามอย่างเคร่งครัดในการมีความสัมพันธ์ใกล้ชิดกับสตรี&nbsp;&nbsp;ห้ามแม้แต่จะพูดกับสตรีในที่ลับ&nbsp;&nbsp;องค์เชธันญะทรงเป็น&nbsp;&nbsp;<em>สันนยาสี</em>&nbsp;&nbsp;ที่ดีเลิศ&nbsp;&nbsp;ขณะทรงอยู่ที่&nbsp;&nbsp;<em>พุรี</em>&nbsp;&nbsp;เหล่าสาวกสตรีไม่สามารถแม้แต่มาแสดงความเคารพใกล้พระองค์&nbsp;&nbsp;พวกนางได้รับคำแนะนำให้ไปก้มลงกราบห่าง&nbsp;&nbsp;ๆ&nbsp;&nbsp;เช่นนี้&nbsp;&nbsp;ไม่ได้แสดงว่ารังเกียจชนชั้นสตรี&nbsp;&nbsp;แต่เป็นข้อตำหนิติเตียนที่กำหนดไว้สำหรับ&nbsp;&nbsp;<em>สันนยาสี</em>&nbsp;&nbsp;ไม่ให้มีความสัมพันธ์ใกล้ชิดกับสตรี&nbsp;&nbsp;เราต้องปฏิบัติตามกฎเกณฑ์ของระดับชีวิตโดยเฉพาะของตนเพื่อให้ความเป็นอยู่บริสุทธิ์ขึ้น&nbsp;&nbsp;สำหรับ&nbsp;&nbsp;<em>สันนยาสี</em>&nbsp;&nbsp;ความสัมพันธ์ใกล้ชิดกับสตรีและความเป็นเจ้าของทรัพย์สมบัติเพื่อสนองประสาทสัมผัสได้ถูกห้ามไว้อย่างเคร่งครัดองค์เชธันญะเองทรงเป็น&nbsp;&nbsp;<em>สันนยาสี</em>&nbsp;&nbsp;ที่ดีเลิศ&nbsp;&nbsp;เราเรียนรู้จากชีวิตของพระองค์ว่าทรงมีความเข้มงวดมากเกี่ยวกับสตรี&nbsp;&nbsp;ถึงแม้พิจารณาว่าเป็นอวตารแห่งองค์ภควานที่มีความโอบอ้อมอารีย์และมีเสรีมากที่สุดด้วยการยอมรับพันธวิญญาณผู้ตกต่ำที่สุด&nbsp;&nbsp;พระองค์ทรงปฏิบัติตามกฎเกณฑ์ของชีวิต&nbsp;&nbsp;<em>สันนยาสะ</em>&nbsp;&nbsp;อย่างเคร่งครัดเกี่ยวกับการคบหาสมาคมกับสตรี&nbsp;&nbsp;ครั้งหนึ่ง&nbsp;&nbsp;หนึ่งในผู้ที่ใกล้ชิดส่วนพระองค์ชื่อ&nbsp;&nbsp;<em>โชฺทะ&nbsp;&nbsp;ฮะริดาสะ</em>&nbsp;&nbsp;ซึ่งอยู่ใกล้ชิดกับพระองค์ร่วมกับสาวกรูปอื่น&nbsp;&nbsp;ๆ&nbsp;&nbsp;ไปมองหญิงสาวด้วยความกำหนัด&nbsp;&nbsp;เชธันญะผู้ทรงมีความเคร่งครัดมากจึงปฏิเสธ&nbsp;&nbsp;<em>โชฺทะ&nbsp;&nbsp;ฮะริดาสะ</em>&nbsp;&nbsp;ไม่ให้มาอยู่ในกลุ่มผู้ใกล้ชิดส่วนพระองค์โดยตรัสว่า&nbsp;&nbsp;“สำหรับ&nbsp;&nbsp;<em>สันนยาสี</em>&nbsp;&nbsp;หรือผู้ใดที่ปรารถนาจะออกไปจากเงื้อมมือของธรรมชาติวัตถุและพยายามพัฒนาตนเองไปสู่ธรรมชาติทิพย์เพื่อกลับคืนสู่เหย้าคืนสู่องค์ภควานหากมองไปเพื่อเป็นเจ้าของวัตถุและมองไปที่ผู้หญิงเพื่อสนองประสาทสัมผัส&nbsp;&nbsp;แม้ยังไม่ได้รื่นรมณ์&nbsp;&nbsp;แต่มองไปด้วยแนวโน้มเช่นนี้&nbsp;&nbsp;ควรถูกประณามและไปฆ่าตัวตายเสียยังดีกว่าก่อนที่จะมีประสบการณ์กับความปรารถนาที่ผิด&nbsp;&nbsp;ๆ&nbsp;&nbsp;เช่นนี้”&nbsp;&nbsp;นี่คือวิธีปฏิบัติเพื่อความบริสุทธิ์
  </p>
</div>

<div class="r r-lang-en r-paragraph">
  <p>
  รายการต่อไปคือ&nbsp;&nbsp;<em>กยานะ-โยกะ-วิยะวัสทิฺทิ</em>&nbsp;&nbsp;ปฏิบัติในการพัฒนาความรู้&nbsp;&nbsp;ชีวิต&nbsp;&nbsp;<em>สันนยาสี</em>&nbsp;&nbsp;หมายไว้เพื่อแจกจ่ายความรู้แก่คฤหัสถ์และบุคคลอื่น&nbsp;&nbsp;ๆ&nbsp;&nbsp;ผู้ลืมชีวิตอันแท้จริงแห่งความเจริญก้าวหน้าในวิถีทิพย์ของตน&nbsp;&nbsp;<em>สันนยาสี</em>&nbsp;&nbsp;ควรภิกขาจารไปตามบ้านเพื่อการดำรงชีพ&nbsp;&nbsp;เช่นนี้มิได้หมายความว่าเป็นขอทาน&nbsp;&nbsp;การถ่อมตนก็เป็นอีกคุณสมบัติหนึ่งสำหรับผู้สถิตในวิถีทิพย์&nbsp;&nbsp;ด้วยความถ่อมตนแท้&nbsp;&nbsp;ๆ&nbsp;&nbsp;ที่&nbsp;&nbsp;<em>สันนยาสี</em>&nbsp;&nbsp;ภิกขาจารจากบ้านหนึ่งไปยังอีกบ้านหนึ่ง&nbsp;&nbsp;ไม่ใช่เพื่อไปขอทานโดยตรง&nbsp;&nbsp;แต่เพื่อไปพบและปลุกพวกคฤหัสถ์ให้ตื่นขึ้นมาอยู่ในคริชณะจิตสำนึก&nbsp;&nbsp;นี่คือหน้าที่ของ&nbsp;&nbsp;<em>สันนยาสี</em>&nbsp;&nbsp;หากท่านเจริญก้าวหน้าจริงและได้รับคำสั่งจากพระอาจารย์ทิพย์&nbsp;&nbsp;ท่านควรสอนคริชณะจิตสำนึกด้วยตรรกวิทยาและความเข้าใจ&nbsp;&nbsp;หากยังไม่เจริญก้าวหน้าพอก็ไม่ควรรับเอาชีวิตสละโลกมาปฏิบัติโดยไม่มีความรู้เพียงพอ&nbsp;&nbsp;ท่านควรสดับฟังจากพระอาจารย์ทิพย์ผู้เชื่อถือได้เพื่อพัฒนาความรู้โดยสมบูรณ์&nbsp;&nbsp;<em>สันนยาสี</em>&nbsp;&nbsp;ผู้รับเอาชีวิตสละโลกมาปฏิบัติจะต้องไม่มีความกลัว&nbsp;&nbsp;<em>สัททวะ-สัมชุดดิฺ</em>(มีความบริสุทธิ์)&nbsp;&nbsp;และ&nbsp;&nbsp;<em>กยานะ-โยกะ</em>&nbsp;&nbsp;(มีความรู้)
  </p>
</div>

<div class="r r-lang-en r-paragraph">
  <p>
  คำต่อไปคือการให้ทาน&nbsp;&nbsp;หมายไว้สำหรับคฤหัสถ์&nbsp;&nbsp;คฤหัสถ์ควรหาเงินเลี้ยงชีพด้วยความซื่อสัตย์สุจริตและให้ห้าสิบเปอร์เซ็นต์ของรายได้เพื่อเผยแพร่คริชณะจิตสำนึกไปทั่วโลก&nbsp;&nbsp;ดังนั้น&nbsp;&nbsp;คฤหัสถ์ควรให้ทานแก่สถาบันสังคมที่ปฏิบัติเช่นนี้&nbsp;&nbsp;การให้ทานควรให้แก่ผู้รับที่ถูกต้อง&nbsp;&nbsp;มีการให้ทานที่แตกต่างกันดังจะอธิบายการให้ทานในระดับความดีตัณหา&nbsp;&nbsp;และอวิชชาต่อไป&nbsp;&nbsp;พระคัมภีร์แนะนำการให้ทานในระดับความดี&nbsp;&nbsp;การให้ทานในระดับตัณหาและอวิชชาไม่แนะนำเพราะเป็นการเสียเงินเปล่า&nbsp;&nbsp;การให้ทานควรให้เพื่อเผยแพร่คริชณะจิตสำนึกไปทั่วโลกเท่านั้น&nbsp;&nbsp;เช่นนี้คือการให้ทานในระดับความดี
  </p>
</div>

<div class="r r-lang-en r-paragraph">
  <p>
  สำหรับ&nbsp;&nbsp;<em>ดะมะ</em>&nbsp;&nbsp;(ควบคุมตนเอง)&nbsp;&nbsp;ไม่เพียงหมายไว้สำหรับระดับอื่น&nbsp;&nbsp;ๆ&nbsp;&nbsp;ของสังคมศาสนาเท่านั้นแต่หมายไว้เฉพาะคฤหัสถ์&nbsp;&nbsp;ถึงแม้ว่ามีภรรยาคฤหัสถ์ไม่ควรใช้ประสาทสัมผัสของตนเพื่อชีวิตเพศสัมพันธ์โดยไม่จำเป็น&nbsp;&nbsp;มีข้อห้ามต่าง&nbsp;&nbsp;ๆ&nbsp;&nbsp;สำหรับคฤหัสถ์&nbsp;&nbsp;แม้ในชีวิตเพศสัมพันธ์ซึ่งควรปฏิบัติเพื่อมีบุตรธิดาเท่านั้น&nbsp;&nbsp;หากไม่ต้องการบุตรธิดาเราไม่ควรรื่นเริงชีวิตเพศสัมพันธ์กับภรรยา&nbsp;&nbsp;สังคมปัจจุบันรื่นเริงชีวิตเพศสัมพันธ์ด้วยวิธีการคุมกำเนิดหรือวิธีการที่น่ารังเกียจยิ่งไปกว่านั้นเพื่อหลีกเลี่ยงความรับผิดชอบต่อบุตรธิดา&nbsp;&nbsp;เช่นนี้ไม่ใช่คุณสมบัติทิพย์แต่เป็นคุณสมบัติมาร&nbsp;&nbsp;หากผู้ที่แม้จะเป็นคฤหัสถ์ต้องการให้ชีวิตทิพย์ก้าวหน้าต้องควบคุมชีวิตเพศสัมพันธ์และไม่ควรมีบุตรหากไม่มีจุดมุ่งหมายเพื่อรับใช้คริชณะ&nbsp;&nbsp;ถ้ามีบุตรธิดาที่จะมาอยู่ในคริชณะจิตสำนึกก็สามารถมีบุตรธิดาได้เป็นร้อย&nbsp;&nbsp;ๆ&nbsp;&nbsp;แต่ถ้าหากไม่มีความสามารถทำเช่นนี้&nbsp;&nbsp;เราก็ไม่ควรตามใจตนเองเพียงเพื่อความสุขทางประสาทสัมผัสเท่านั้น
  </p>
</div>

<div class="r r-lang-en r-paragraph">
  <p>
  พิธีบูชาเป็นอีกรายการหนึ่งที่คฤหัสถ์พึงปฏิบัติ&nbsp;&nbsp;เพราะว่าพิธีบูชาจำเป็นต้องใช้เงินมาก&nbsp;&nbsp;พวกที่อยู่ในช่วงชีวิตอื่น&nbsp;&nbsp;ๆ&nbsp;&nbsp;เช่น&nbsp;&nbsp;<em>บระฮมะชารยะ&nbsp;&nbsp;วานะพรัสทฺะ</em>&nbsp;&nbsp;และ&nbsp;&nbsp;<em>สันนยาสะ</em>จะไม่มีเงิน&nbsp;&nbsp;พวกนี้อยู่ด้วยการภิกขาจาร&nbsp;&nbsp;ดังนั้น&nbsp;&nbsp;การปฏิบัติพิธีบูชาต่าง&nbsp;&nbsp;ๆ&nbsp;&nbsp;หมายไว้สำหรับคฤหัสถ์ซึ่งควรปฏิบัติพิธีบูชา<em>อักนิ-โฮทระ</em>&nbsp;&nbsp;ดังที่ได้สอนไว้ในวรรณกรรมพระเวทแต่ในปัจจุบันพิธีบูชาเหล่านี้มีค่าใช้จ่ายสูงมาก&nbsp;&nbsp;เป็นไปไม่ได้ที่คฤหัสถ์จะสามารถปฏิบัติได้&nbsp;&nbsp;พิธีบูชาที่ดีที่สุดแนะนำไว้สำหรับยุคนี้เรียกว่า&nbsp;&nbsp;<em>สังคีรทะนะ-ยะกยะ,&nbsp;&nbsp;สังคีรทะนะ-ยะกยะ</em>หรือการสวดภาวนา&nbsp;&nbsp;ฮะเร&nbsp;&nbsp;คริชณะ&nbsp;&nbsp;ฮะเร&nbsp;&nbsp;คริชณะ&nbsp;&nbsp;คริชณะ&nbsp;&nbsp;คริชณะ&nbsp;&nbsp;ฮะเร&nbsp;&nbsp;ฮะเร/&nbsp;&nbsp;ฮะเรรามะ&nbsp;&nbsp;ฮะเร&nbsp;&nbsp;รามะ&nbsp;&nbsp;รามะ&nbsp;&nbsp;รามะ&nbsp;&nbsp;ฮะเร&nbsp;&nbsp;ฮะเร&nbsp;&nbsp;นี้&nbsp;&nbsp;ดีที่สุดและเป็นพิธีบูชาที่ประหยัดที่สุด&nbsp;&nbsp;ทุกๆ&nbsp;&nbsp;คนสามารถนำไปปฏิบัติและได้รับประโยชน์&nbsp;&nbsp;ฉะนั้น&nbsp;&nbsp;สามรายการนี้คือการให้ทาน&nbsp;&nbsp;การควบคุมประสาทสัมผัสของตนเอง&nbsp;&nbsp;และการปฏิบัติพิธีบูชาหมายไว้สำหรับคฤหัสถ์
  </p>
</div>

<div class="r r-lang-en r-paragraph">
  <p>
  <em>สวาดฺยายะ</em>&nbsp;&nbsp;การศึกษาคัมภีร์พระเวท&nbsp;&nbsp;หมายไว้สำหรับ&nbsp;&nbsp;<em>บระฮมะชารยะ</em>&nbsp;&nbsp;หรือชีวิตนักศึกษา&nbsp;&nbsp;<em>บระฮมะชารี</em>&nbsp;&nbsp;ควรถือเพศพรหมจรรย์&nbsp;&nbsp;ไม่ควรมีความสัมพันธ์กับสตรีและใช้จิตใจศึกษาวรรณกรรมพระเวทเพื่อพัฒนาความรู้ทิพย์เช่นนี้เรียกว่า&nbsp;&nbsp;<em>สวาดฺยายะ</em>
  </p>
</div>

<div class="r r-lang-en r-paragraph">
  <p>
  <em>ทะพัส</em>&nbsp;&nbsp;หรือความสมถะ&nbsp;&nbsp;หมายไว้โดยเฉพาะสำหรับชีวิตเกษียณ&nbsp;&nbsp;เราไม่ควรดำรงความเป็นคฤหัสถ์ตลอดชีวิต&nbsp;&nbsp;ต้องจำไว้เสมอว่ามีสี่ช่วงของชีวิตคือ&nbsp;&nbsp;<em>บระฮมะ&nbsp;&nbsp;ชารยะ&nbsp;&nbsp;กริฮัสทฺะ&nbsp;&nbsp;วานะพรัสทฺะ</em>&nbsp;&nbsp;และ&nbsp;&nbsp;<em>สันนยาสะ</em>&nbsp;&nbsp;หลังจาก&nbsp;&nbsp;ชีวิตคฤหัสถ์หรือ&nbsp;&nbsp;<em>กริฮัสทฺะ</em>&nbsp;&nbsp;เราควรเกษียณ&nbsp;&nbsp;หากมีชีวิตอยู่หนึ่งร้อยปี&nbsp;&nbsp;เราควรใช้ยี่สิบห้าปีในชีวิตนักศึกษา&nbsp;&nbsp;ยี่สิบห้าปีในชีวิตคฤหัสถ์&nbsp;&nbsp;ยี่สิบห้าปีในชีวิตเกษียณ&nbsp;&nbsp;และยี่สิบห้าปีในชีวิตสละโลก&nbsp;&nbsp;นี่คือกฎเกณฑ์ของหลักธรรมศาสนาแห่งพระเวท&nbsp;&nbsp;ผู้ชายเกษียณจากชีวิตคฤหัสถ์ต้องปฏิบัติความสมถะของร่างกาย&nbsp;&nbsp;ความสมถะของจิตใจ&nbsp;&nbsp;และความสมถะของลิ้น&nbsp;&nbsp;นั่นคือ&nbsp;&nbsp;<em>ทะพัสยะ</em>&nbsp;&nbsp;สังคม&nbsp;&nbsp;<em>วารณาชระมะ-ดฺารมะ</em>&nbsp;&nbsp;ทั้งหมดหมายไว้เพื่อ&nbsp;&nbsp;<em>ทะพัสยะ</em>&nbsp;&nbsp;ปราศจาก&nbsp;&nbsp;<em>ทะพัสยะ</em>&nbsp;&nbsp;หรือความสมถะไม่มีมนุษย์ผู้ใดสามารถได้รับอิสรภาพหลุดพ้น&nbsp;&nbsp;ทฤษฏีที่ว่าไม่มีความจำเป็นในชีวิตสมถะและคาดคะเนไปเรื่อย&nbsp;&nbsp;ๆ&nbsp;&nbsp;แล้วทุกสิ่งทุกอย่างจะดีเอง&nbsp;&nbsp;ทั้งวรรณกรรมพระเวทและ&nbsp;&nbsp;<em>ภควัต-คีตา</em>&nbsp;&nbsp;ไม่แนะนำ&nbsp;&nbsp;ทฤษฏีเหล่านี้ผลิตโดยนักทิพย์นิยมจอมอวดอ้างที่ต้องการมีลูกศิษย์มากๆ&nbsp;&nbsp;เพราะถ้าหากว่ามีข้อห้ามและกฎเกณฑ์ต่าง&nbsp;&nbsp;ๆ&nbsp;&nbsp;ผู้คนจะไม่ชอบ&nbsp;&nbsp;ดังนั้น&nbsp;&nbsp;พวกที่ต้องการมีสานุศิษย์มาก&nbsp;&nbsp;ๆ&nbsp;&nbsp;ในนามของศาสนาเพื่อเป็นการอวดเพียงอย่างเดียว&nbsp;&nbsp;โดยไม่ต้องมีกฎเกณฑ์อย่างถูกต้องสำหรับชีวิตนักศึกษา&nbsp;&nbsp;สำหรับชีวิตสาวก&nbsp;&nbsp;หรือสำหรับตนเองวิธีการเช่นนี้คัมภีร์พระเวทไม่อนุมัติ
  </p>
</div>

<div class="r r-lang-en r-paragraph">
  <p>
  คุณสมบัติความเรียบง่ายของ&nbsp;&nbsp;<em>บระฮมะณะ</em>&nbsp;&nbsp;ไม่เพียงเฉพาะช่วงชีวิตหนึ่งชีวิตใดที่ปฏิบัติตามหลักธรรมนี้&nbsp;&nbsp;แต่ทุก&nbsp;&nbsp;ๆ&nbsp;&nbsp;คนไม่ว่าจะอยู่ใน&nbsp;&nbsp;<em>บระฮมะชารี&nbsp;&nbsp;อาชระมะ,&nbsp;&nbsp;กริฮัสทฺะ&nbsp;&nbsp;อาชระมะ,&nbsp;&nbsp;วานาพรัสทฺะ&nbsp;&nbsp;อาชระมะ</em>&nbsp;&nbsp;หรือ&nbsp;&nbsp;<em>สันนยาสะ&nbsp;&nbsp;อาชระมะ</em>&nbsp;&nbsp;ทุกคนควรมีชีวิตเรียบง่ายและตรงไปตรงมา
  </p>
</div>

<div class="r r-lang-en r-paragraph">
  <p>
  <em>อฮิมสา</em>&nbsp;&nbsp;หมายความว่า&nbsp;&nbsp;ไม่ทำให้การดำเนินชีวิตของสิ่งมีชีวิตใดต้องหยุดชะงักลง&nbsp;&nbsp;เราไม่ควรคิดว่าเนื่องจากละอองวิญญาณไม่มีวันถูกฆ่าแม้หลังจากการฆ่าร่างกายไปแล้ว&nbsp;&nbsp;จึงไม่มีภัยอันตรายในการฆ่าสัตว์เพื่อสนองประสาทสัมผัส&nbsp;&nbsp;ปัจจุบันนี้ผู้คนมัวเมากับการกินเนื้อสัตว์&nbsp;&nbsp;ถึงแม้ว่าจะมีอาหารต่าง&nbsp;&nbsp;ๆ&nbsp;&nbsp;มากมายเช่น&nbsp;&nbsp;ธัญพืช&nbsp;&nbsp;ผลไม้&nbsp;&nbsp;และนม&nbsp;&nbsp;โดยไม่มีความจำเป็นต้องฆ่าสัตว์&nbsp;&nbsp;คำสอนนี้สำหรับทุก&nbsp;&nbsp;ๆ&nbsp;&nbsp;คน&nbsp;&nbsp;เมื่อไม่มีทางเลือกเราอาจฆ่าสัตว์&nbsp;&nbsp;แต่ต้องถวายในพิธีบูชา&nbsp;&nbsp;อย่างไรก็ดี&nbsp;&nbsp;เมื่อมีอาหารสำหรับมนุษย์มากมาย&nbsp;&nbsp;บุคคลผู้ปรารถนาความเจริญก้าวหน้าในความรู้แจ้งทิพย์ไม่ควรเบียดเบียนสัตว์อื่น&nbsp;&nbsp;<em>อฮิมสา</em>ที่แท้จริงหมายความว่าไม่ทำให้การดำเนินชีวิตของผู้ใดต้องหยุดชะงักลง&nbsp;&nbsp;สัตว์ต่าง&nbsp;&nbsp;ๆกำลังดำเนินไปในวิวัฒนาการแห่งชีวิตของตนเองด้วยการเปลี่ยนจากชีวิตสัตว์ประเภทหนึ่งไปเป็นสัตว์อีกประเภทหนึ่ง&nbsp;&nbsp;หากสัตว์ตัวนี้ถูกฆ่าการดำเนินชีวิตของมันก็สะดุดลงหากสัตว์อยู่ในร่างนี้มาหลายวันหรือหลายปีและถูกฆ่าโดยยังไม่ถึงเวลาอันควร&nbsp;&nbsp;มันต้องกลับมาเกิดอีกครั้งหนึ่งในร่างแบบนี้เพื่อให้วันที่คงเหลืออยู่เสร็จสิ้นสมบูรณ์&nbsp;&nbsp;เพื่อได้รับการส่งเสริมไปสู่ชีวิตอีกเผ่าพันธุ์หนึ่ง&nbsp;&nbsp;ดังนั้น&nbsp;&nbsp;การดำเนินชีวิตของพวกมันไม่ควรสะดุดลงเพียงเพื่อสนองลิ้นของเราเช่นนี้เรียกว่า&nbsp;&nbsp;<em>อฮิมสา</em>
  </p>
</div>

<div class="r r-lang-en r-paragraph">
  <p>
  <em>สัทยัม</em>&nbsp;&nbsp;คำนี้หมายความว่าไม่ควรบิดเบือนความจริงเพื่อประโยชน์ส่วนตัวบางอย่าง&nbsp;&nbsp;ในวรรณกรรมพระเวทมีบางตอนที่ยาก&nbsp;&nbsp;แต่ความหมายหรือจุดมุ่งหมายควรเรียนรู้จากพระอาจารย์ทิพย์ผู้เชื่อถือได้&nbsp;&nbsp;นั่นคือวิธีการเพื่อความเข้าใจคัมภีร์พระเวท&nbsp;&nbsp;<em>ชรุทิ</em>หมายความว่าควรสดับฟังจากผู้ที่เชื่อถือได้&nbsp;&nbsp;เราไม่ควรตีความหมายในคำอธิบายต่าง&nbsp;&nbsp;ๆเพื่อผลประโยชน์ส่วนตัวของเราเอง&nbsp;&nbsp;มีคำอธิบาย&nbsp;&nbsp;<em>ภควัต-คีตา</em>&nbsp;&nbsp;มากมายที่ตีความหมายผิดไปจากฉบับเดิม&nbsp;&nbsp;ความหมายที่แท้จริงของคำควรแสดงออก&nbsp;&nbsp;เช่นนี้ควรเรียนรู้จากพระอาจารย์ทิพย์ผู้เชื่อถือได้
  </p>
</div>

<div class="r r-lang-en r-paragraph">
  <p>
  <em>อโครดฺะ</em>&nbsp;&nbsp;หมายความว่าระงับความโกรธ&nbsp;&nbsp;แม้จะมีการยั่วโทสะ&nbsp;&nbsp;เราควรอดทนเพราะเมื่อโกรธทำให้ทั่วทั้งเรือนร่างมีมลทิน&nbsp;&nbsp;ความโกรธเป็นผลผลิตของระดับตัณหาและราคะ&nbsp;&nbsp;ดังนั้น&nbsp;&nbsp;ผู้สถิตในวิถีทิพย์ควรระงับตนเองจากความโกรธ&nbsp;&nbsp;<em>อไพรชุนัม</em>หมายความว่า&nbsp;&nbsp;เราไม่ควรจับผิดหรือติเตียนผู้อื่นโดยไม่จำเป็นแน่นอนว่าการเรียกโจรว่าเป็นโจรไม่ใช่การจับผิด&nbsp;&nbsp;แต่การเรียกคนซื่อสัตว์สุจริตว่าเป็นโจรเป็นความผิดมหันต์สำหรับผู้ต้องการความเจริญก้าวหน้าในชีวิตทิพย์&nbsp;&nbsp;<em>ฮรี</em>&nbsp;&nbsp;หมายความว่า&nbsp;&nbsp;ควรถ่อมตัวมากและไม่ควรกระทำสิ่งที่น่ารังเกียจ&nbsp;&nbsp;<em>อชาพะลัม</em>&nbsp;&nbsp;ความมั่นใจ&nbsp;&nbsp;หมายความว่าไม่ควรเร่าร้อนหรือหงุดหงิดกับความพยายามบางอย่าง&nbsp;&nbsp;ความพยายามในบางสิ่งบางอย่างอาจไม่ประสบผลสำเร็จแต่ไม่ควรเสียใจ&nbsp;&nbsp;เราควรทำความเจริญก้าวหน้าด้วยความอดทนและมั่นใจ
  </p>
</div>

<div class="r r-lang-en r-paragraph">
  <p>
  คำว่า&nbsp;&nbsp;<em>เทจัส</em>&nbsp;&nbsp;ใช้&nbsp;&nbsp;ณ&nbsp;&nbsp;ที่นี้&nbsp;&nbsp;หมายไว้สำหรับ&nbsp;&nbsp;<em>คชัทริยะ,&nbsp;&nbsp;คชัทริยะ</em>&nbsp;&nbsp;ควรมีความแข็งแรงมากอยู่เสมอเพื่อปกป้องผู้ที่อ่อนแอ&nbsp;&nbsp;<em>คชัทริยะ</em>&nbsp;&nbsp;ไม่ควรทำตัวว่าเป็นผู้ไม่เบียดเบียน&nbsp;&nbsp;หากจำเป็นต้องเบียดเบียน&nbsp;&nbsp;จะต้องแสดงออก&nbsp;&nbsp;ในบางสถานการณ์&nbsp;&nbsp;ผู้ปราบศัตรูอาจให้อภัยและอาจยกโทษให้กับความผิดเล็ก&nbsp;&nbsp;ๆ&nbsp;&nbsp;น้อย&nbsp;&nbsp;ๆ
  </p>
</div>

<div class="r r-lang-en r-paragraph">
  <p>
  <em>โชชัม</em>&nbsp;&nbsp;หมายความว่าความสะอาด&nbsp;&nbsp;ไม่เฉพาะแต่จิตใจและร่างกายเท่านั้นแต่รวมทั้งการติดต่อกับผู้อื่นด้วย&nbsp;&nbsp;หมายไว้โดยเฉพาะสำหรับพ่อค้าวาณิช&nbsp;&nbsp;ซึ่งไม่ควรทำธุรกิจในตลาดมืด&nbsp;&nbsp;<em>นาทิ-มานิทา</em>&nbsp;&nbsp;ไม่คาดหวังเกียรติยศ&nbsp;&nbsp;ใช้สำหรับ&nbsp;&nbsp;<em>ชูดระ</em>&nbsp;&nbsp;หรือชนชั้นแรงงาน&nbsp;&nbsp;ตามคำสั่งสอนพระเวทพิจารณาว่าเป็นพวกต่ำสุดในสี่ชั้น&nbsp;&nbsp;พวกนี้ไม่ควรผยองกับเกียรติยศหรือชื่อเสียงที่ไม่จำเป็น&nbsp;&nbsp;และควรดำรงอยู่ในระดับของตนเอง&nbsp;&nbsp;เป็นหน้าที่ของ&nbsp;&nbsp;<em>ชูดระ</em>&nbsp;&nbsp;ที่ต้องแสดงความเคารพต่อชนชั้นที่สูงกว่าเพื่อรักษาสถานภาพของสังคม
  </p>
</div>

<div class="r r-lang-en r-paragraph">
  <p>
  คุณสมบัติทั้งยี่สิบหกประการที่กล่าวมานี้เป็นคุณสมบัติทิพย์&nbsp;&nbsp;เราควรพัฒนาตามสถานภาพทางสังคมและอาชีพที่ต่างกันไป&nbsp;&nbsp;คำอธิบายก็คือถึงแม้ว่าสภาวะทางวัตถุจะมีความทุกข์&nbsp;&nbsp;หากคุณสมบัติเหล่านี้ได้รับการพัฒนาและฝึกฝนโดยมนุษย์ทุกชั้นวรรณะก็เป็นไปได้ที่จะค่อย&nbsp;&nbsp;ๆ&nbsp;&nbsp;เจริญขึ้นมาถึงระดับสูงสุดแห่งความรู้แจ้งทิพย์
  </p>
</div>

    <div class="row">
        <div class="col-12">
            <ul class="mini-pager mt-2 pb-4">
                
                    <li class="pager-prev"><a class="btn" href="../../15/20">
                        <i class="fa fa-chevron-left"></i>
                        
                            
                            Previous
                        
                    </a></li>

                
                
                    <li class="pager-next"><a class="btn" href="../../16/4">
                        
                            
                            Next
                        
                        <i class="fa fa-chevron-right"></i>
                    </a></li>
                
            </ul>
        </div>
    </div>



</div>
</body>
</html>
