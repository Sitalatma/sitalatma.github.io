<!DOCTYPE html>

<html lang="en" class="no-js">
<head>
    <meta charset="utf-8">
    <meta name="viewport" content="width=device-width, initial-scale=1, shrink-to-fit=no">
    <meta http-equiv="x-ua-compatible" content="ie=edge">

    <title>ภควัต-คีตา ฉบับเดิม โศลก 4.12</title>
    <meta name="description" content="" />

    <link rel="stylesheet" type="text/css" href="/vedabase.css">
    <link href="https://fonts.googleapis.com/css?family=Taviraj" rel="stylesheet">
    <style>
     i {font-family: 'Taviraj', serif;font-size:1.1em;}
    </style>
</head>
<body class="has-floating-menu template-chapter-advanced use-serif justify-text" font-size="3">

<div class="container first-container">



<h1 style="text-align:center;"><a href="/bg">ภควัต-คีตา ฉบับเดิม</a></h1>
<div class="r r-title-small r-chapter">
  <h1>
    <a href="../../4">
       บทที่ สี่
    </a>
<!-- 4 -->
  </h1>
</div>
<div class="r r-lang-en r-chapter-title r-title">
  <h2 class="section-title">
    ความรู้ทิพย์
  <h2>
</div>
<div class="bb r-verse">
  <h1>
  โศลก 12
  </h1>
</div>

<div class="r r-lang-en r-verse-text">
  
  <i>กางฺกฺษนฺตฮ กรฺมณาํ สิทฺธิํ</i><br /><i>ยชนฺต อิห เทวตาฮ</i><br /><i>กฺษิปฺรํ หิ มานุเษ โลเก</i><br /><i>สิทฺธิรฺ ภวติ กรฺม-ชา</i>
  
</div>

<div class="r r-lang-en r-synonyms">
  <p>
  <i>กางฺกฺษนฺตฮ</i> - ปรารถนา, <i>กรฺมณามฺ</i> - กิจกรรมเพื่อผลทางวัตถุ, <i>สิทฺธิมฺ</i> - ความ สมบูรณ์, <i>ยชเนฺต</i> - พวกเขาบูชาด้วยการเสียสละ, <i>อิห</i> - ในโลกวัตถุ, <i>เทวตาฮ</i> - เทวดา, <i>กฺษิปฺรมฺ</i> - โดยเร็ว, <i>หิ</i> - แน่นอน, <i>มานุเษ</i> - ในสังคมมนุษย์, <i>โลเก</i> - ภายในโลกนี้, <i>สิทฺธิฮ</i> - สำเร็จ, <i>ภวติ</i> - มา, <i>กรฺม-ชา</i> - จากงานเพื่อผลทางวัตถุ
  </p>
</div>

<div class="wrapper-translation">
  <h2 class="section-title">
  <em>คำแปล</em>
  <h2>
</div>

<div class="r r-lang-en r-translation">
  <p>
  มนุษย์ในโลกนี้ปรารถนาความสำเร็จในกิจกรรมเพื่อผลทางวัตถุ&nbsp;&nbsp;ดังนั้น&nbsp;&nbsp;จึงบูชา&nbsp;&nbsp;เทวดา&nbsp;&nbsp;แน่นอนว่ามนุษย์จะได้รับผลโดยเร็วจากงานทางวัตถุในโลกนี้
  </p>
</div>

<div class="">
  <h2 class="section-title">
  <em>คำอธิบาย</em>
  <h2>
</div>

<div class="r r-lang-en r-paragraph">
  <p>
  มีความคิดที่ผิดอย่างใหญ่หลวงเกี่ยวกับเหล่าเทวดาของโลกวัตถุนี้&nbsp;&nbsp;มนุษย์ผู้&nbsp;&nbsp;ด้อยปัญญาแม้จะได้ชื่อว่าเป็นนักวิชาการผู้ยิ่งใหญ่&nbsp;&nbsp;แต่ยังคิดว่าเทวดาเหล่านี้คือภาพ&nbsp;&nbsp;ลักษณ์ต่าง&nbsp;&nbsp;ๆ&nbsp;&nbsp;ขององค์ภควาน&nbsp;&nbsp;อันที่จริงเทวดามิใช่ภาพลักษณ์ขององค์ภควาน&nbsp;&nbsp;แต่&nbsp;&nbsp;เป็นส่วนต่าง&nbsp;&nbsp;ๆ&nbsp;&nbsp;ของพระองค์&nbsp;&nbsp;องค์ภควานทรงเป็นหนึ่งและทรงมีส่วนต่าง&nbsp;&nbsp;ๆ&nbsp;&nbsp;มากมาย&nbsp;&nbsp;คัมภีร์พระเวทกล่าวว่า&nbsp;&nbsp;<em>นิทโย&nbsp;&nbsp;นิทยานาม</em>&nbsp;&nbsp;องค์ภควานทรงเป็นหนึ่ง&nbsp;&nbsp;<em>อีชวะระฮ&nbsp;&nbsp;พะระ-&nbsp;&nbsp;มะฮ&nbsp;&nbsp;คริชณะฮ</em>&nbsp;&nbsp;องค์ภควานทรงเป็นหนึ่งคือคริชณะ&nbsp;&nbsp;และเทวดาทรงเป็นผู้ได้รับพลัง&nbsp;&nbsp;อำนาจให้ไปบริหารโลกวัตถุนี้&nbsp;&nbsp;เทวดาเหล่านี้คือสิ่งมีชีวิตทั้งหมด&nbsp;&nbsp;<em>(นิทยานาม</em>)&nbsp;&nbsp;พร้อม&nbsp;&nbsp;ด้วยพลังอำนาจทางวัตถุในระดับต่าง&nbsp;&nbsp;ๆ&nbsp;&nbsp;กัน&nbsp;&nbsp;เทวดาไม่สามารถเทียบเท่ากับองค์ภควาน&nbsp;&nbsp;พระนารายณ์&nbsp;&nbsp;พระวิชณุ&nbsp;&nbsp;หรือคริชณะได้&nbsp;&nbsp;ผู้ใดที่คิดว่าองค์ภควานและเทวดาอยู่ในระดับ&nbsp;&nbsp;เดียวกันได้ชื่อว่าเป็นผู้ที่ไม่เชื่อในองค์ภควานหรือ&nbsp;&nbsp;<em>พาชัณดี</em>&nbsp;&nbsp;แม้เทวดาผู้ยิ่งใหญ่เช่น&nbsp;&nbsp;พระ&nbsp;&nbsp;พรหม&nbsp;&nbsp;และพระศิวะ&nbsp;&nbsp;ก็ไม่สามารถเปรียบเทียบกับองค์ภควานได้&nbsp;&nbsp;อันที่จริงเทวดาเช่น&nbsp;&nbsp;พระพรหม&nbsp;&nbsp;และพระศิวะ&nbsp;&nbsp;จะบูชาองค์ภควาน&nbsp;&nbsp;(<em>ชิวะ-วิรินชิ-นุทัม</em>)&nbsp;&nbsp;แต่เป็นเรื่องน่าแปลก&nbsp;&nbsp;ที่มนุษย์โง่เขาเบาปัญญาไปบูชาผู้นำมนุษย์ด้วยกันหลายคน&nbsp;&nbsp;ภายใต้ความเข้าใจผิดแห่ง&nbsp;&nbsp;ลัทธิการเปรียบเทียบรูปร่างลักษณะคนหรือลัทธิการดูรูปพรรณลักษณะของสัตว์&nbsp;&nbsp;คำ&nbsp;&nbsp;ว่า&nbsp;&nbsp;<em>อิฮะ&nbsp;&nbsp;เดวะทาฮ</em>&nbsp;&nbsp;หมายความว่ามนุษย์ผู้มีอำนาจมากหรือเทวดาของโลกวัตถุนี้&nbsp;&nbsp;แต่องค์&nbsp;&nbsp;นารายะณะ&nbsp;&nbsp;องค์วิชณุ&nbsp;&nbsp;หรือองค์คริชณะทรงเป็นบุคลิกภาพสูงสุดแห่งพระเจ้า&nbsp;&nbsp;ทรงมิใช่&nbsp;&nbsp;เป็นของโลกวัตถุนี้&nbsp;&nbsp;พระองค์ทรงอยู่เหนือการสร้างทางวัตถุ&nbsp;&nbsp;แม้&nbsp;&nbsp;ชรีพาดะ&nbsp;&nbsp;ชังคะราชารยะ&nbsp;&nbsp;ผู้นำของพวก&nbsp;&nbsp;<em>มายาวาดี</em>&nbsp;&nbsp;ยังยืนยันว่า&nbsp;&nbsp;องค์นารายะณะ&nbsp;&nbsp;หรือองค์คริชณะทรงอยู่เหนือการ&nbsp;&nbsp;สร้างของโลกวัตถุนี้&nbsp;&nbsp;อย่างไรก็ดี&nbsp;&nbsp;คนโง่&nbsp;&nbsp;(<em>ฮริทะ-กยานะ</em>)&nbsp;&nbsp;จะบูชาเทวดาเพราะต้องการผล&nbsp;&nbsp;ตอบแทนในทันที&nbsp;&nbsp;พวกเขาได้รับผลตอบแทน&nbsp;&nbsp;แต่ไม่รู้ว่าผลตอบแทนที่ตนเองได้รับนั้นเป็น&nbsp;&nbsp;สิ่งชั่วคราวและมีไว้สำหรับมนุษย์ผู้ด้อยปัญญา&nbsp;&nbsp;บุคคลผู้มีปัญญาอยู่ในคริชณะจิตสำนึก&nbsp;&nbsp;ไม่จำเป็นต้องบูชาเทวดาที่ไม่สำคัญเพื่อผลประโยชน์อันรวดเร็วชั่วคราวบางประการ&nbsp;&nbsp;เทวดาแห่งโลกวัตถุพร้อมทั้งเหล่าสาวกของตนจะถูกทำลายไปพร้อมกับโลกวัตถุนี้&nbsp;&nbsp;ผล&nbsp;&nbsp;ประโยชน์ที่เทวดาให้จะเป็นวัตถุและไม่ถาวร&nbsp;&nbsp;ทั้งโลกวัตถุและผู้อยู่อาศัยทั้งหมดรวมทั้ง&nbsp;&nbsp;เทวดาและผู้บูชาเทวดาทั้งหลายเปรียบเสมือนฟองน้ำในมหาสมุทรแห่งจักรวาล&nbsp;&nbsp;อย่างไร&nbsp;&nbsp;ก็ดี&nbsp;&nbsp;ในโลกสังคมมนุษย์คลั่งใคล้ในสิ่งที่ไม่ถาวร&nbsp;&nbsp;เช่น&nbsp;&nbsp;ความมั่งคั่งทางวัตถุด้วยการเป็น&nbsp;&nbsp;เจ้าของที่ดิน&nbsp;&nbsp;ครอบครัว&nbsp;&nbsp;และส่วนประกอบต่าง&nbsp;&nbsp;ๆ&nbsp;&nbsp;ที่อำนวยความสุข&nbsp;&nbsp;เพื่อจะได้รับสิ่งของ&nbsp;&nbsp;ชั่วคราวเหล่านี้&nbsp;&nbsp;มนุษย์บูชาเทวดาหรือบูชามนุษย์ผู้มีอำนาจในสังคมมนุษย์ด้วยกัน&nbsp;&nbsp;หาก&nbsp;&nbsp;ใครได้ตำแหน่งในรัฐบาลด้วยการบูชาผู้นำนักการเมือง&nbsp;&nbsp;เขาคิดว่าได้รับผลตอบแทนอย่าง&nbsp;&nbsp;ใหญ่หลวง&nbsp;&nbsp;ดังนั้น&nbsp;&nbsp;พวกเขาจึงก้มลงกราบพวกผู้นำเพื่อให้ได้รับผลประโยชน์ชั่วคราว&nbsp;&nbsp;และ&nbsp;&nbsp;ได้รับผลประโยชน์เช่นนั้นจริง&nbsp;&nbsp;ๆ&nbsp;&nbsp;บุคคลผู้ด้อยปัญญาเช่นนี้ไม่สนใจในคริชณะจิตสำนึก&nbsp;&nbsp;เพื่อแก้ปัญหาอย่างถาวรกับการที่ต้องลำบากอยู่ในโลกวัตถุ&nbsp;&nbsp;พวกเขาเสาะแสวงหาความ&nbsp;&nbsp;สุขทางประสาทสัมผัส&nbsp;&nbsp;และได้รับสิ่งอำนวยความสะดวกเพียงเล็กน้อยเพื่อความสุขทาง&nbsp;&nbsp;ประสาทสัมผัส&nbsp;&nbsp;จึงหลงใหลไปในการบูชาสิ่งมีชีวิตผู้มีอำนาจหรือเทวดา&nbsp;&nbsp;โศลกนี้แสดงให้&nbsp;&nbsp;เห็นว่ามีอยู่น้อยคนนักที่จะสนใจในคริชณะจิตสำนึก&nbsp;&nbsp;เพระส่วนใหญ่แล้วจะสนใจอยู่กับ&nbsp;&nbsp;ความสุขทางวัตถุ&nbsp;&nbsp;ดังนั้น&nbsp;&nbsp;จึงบูชาสิ่งมีชีวิตผู้มีอำนาจ
  </p>
</div>

    <div class="row">
        <div class="col-12">
            <ul class="mini-pager mt-2 pb-4">
                
                    <li class="pager-prev"><a class="btn" href="../../4/11">
                        <i class="fa fa-chevron-left"></i>
                        
                            
                            Previous
                        
                    </a></li>

                
                
                    <li class="pager-next"><a class="btn" href="../../4/13">
                        
                            
                            Next
                        
                        <i class="fa fa-chevron-right"></i>
                    </a></li>
                
            </ul>
        </div>
    </div>



</div>
</body>
</html>
