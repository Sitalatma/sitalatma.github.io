<!DOCTYPE html>

<html lang="en" class="no-js">
<head>
    <meta charset="utf-8">
    <meta name="viewport" content="width=device-width, initial-scale=1, shrink-to-fit=no">
    <meta http-equiv="x-ua-compatible" content="ie=edge">

    <title>ภควัต-คีตา ฉบับเดิม โศลก 12.6-7</title>
    <meta name="description" content="" />

    <link rel="stylesheet" type="text/css" href="/vedabase.css">
    <link href="https://fonts.googleapis.com/css?family=Taviraj" rel="stylesheet">
    <style>
     i {font-family: 'Taviraj', serif;font-size:1.2em;}
    </style>
</head>
<body class="has-floating-menu template-chapter-advanced use-serif justify-text" font-size="3">

<div class="container first-container">



<h1 style="text-align:center;"><a href="/bg">ภควัต-คีตา ฉบับเดิม</a></h1>
<div class="r r-title-small r-chapter">
  <h1>
    <a href="../../12">
       บทที่ สิบสอง
    </a>
<!-- 12 -->
  </h1>
</div>
<div class="r r-lang-en r-chapter-title r-title">
  <h2 class="section-title">
    การอุทิศตนเสียสละรับใช้
  <h2>
</div>
<div class="bb r-verse">
  <h1>
  โศลก 6-7
  </h1>
</div>

<div class="r r-lang-en r-verse-text">
  
  <i>เย ตุ สรฺวาณิ กรฺมาณิ</i><br /><i>มยิ สนฺนฺยสฺย มตฺ-ปราฮ</i><br /><i>อนเนฺยไนว โยเคน</i><br /><i>มาํ ธฺยายนฺต อุปาสเต</i>
  
</div>

<div class="r r-lang-en r-verse-text">
  
  <i>เตษามฺ อหํ สมุทฺธรฺตา</i><br /><i>มฺริตฺยุ-สํสาร-สาคราตฺ</i><br /><i>ภวามิ น จิราตฺ ปารฺตฺห</i><br /><i>มยฺยฺ อาเวศิต-เจตสามฺ</i>
  
</div>

<div class="r r-lang-en r-synonyms">
  <p>
  <i>เย</i> - พวกซึ่ง, <i>ตุ</i> - แต่, <i>สรฺวาณิ</i> - ทั้งหมด, <i>กรฺมาณิ</i> - กิจกรรม, <i>มยิ</i> - แด่ข้า, <i>สนฺนฺยสฺย</i> - ยกเลิก, <i>มตฺ-ปราฮ</i> - ยึดมั่นต่อข้า, <i>อนเนฺยน</i> - โดยไม่แบ่งแยก, <i>เอว</i> - แน่นอน, <i>โยเคน</i> - จากการปฏิบัติ <i>ภกฺติ-โยค</i> เช่นนี้, <i>มามฺ</i> - แด่ข้า, <i>ธฺยายนฺตฮ</i> - ทำสมาธิ, <i>อุปาสเต</i> - บูชา, <i>ตเษามฺ</i> - ของพวกเขา, <i>อหมฺ</i> - ข้า, <i>สมุทฺธรฺตา</i> - ผู้ส่ง, <i>มฺริตฺยุ</i> - แห่งความตาย, <i>สํสาร</i> - ใน ความเป็นอยู่ทางวัตถุ, <i>สาคราตฺ</i> - จากมหาสมุทร, <i>ภวามิ</i> - ข้ามาเป็น, <i>น</i> - ไม่, <i>จิราตฺ</i> - หลังจากเวลายาวนาน, <i>ปารฺตฺห</i> - โอ้ โอรสพระนางพริทฺา, <i>มยิ</i> - แด่ข้า, <i>อาเวศิต</i> - ตั้งมั่น, <i>จเตสามฺ</i> - จิตใจของพวกเขา
  </p>
</div>

<div class="wrapper-translation">
  <h2 class="section-title">
  <em>คำแปล</em>
  <h2>
</div>

<div class="r r-lang-en r-translation">
  <p>
  แต่พวกที่บูชาข้า&nbsp;&nbsp;ถวายกิจกรรมทั้งหมด&nbsp;&nbsp;และเสียสละแด่ข้าโดยไม่เบี่ยงเบน&nbsp;&nbsp;ปฏิบัติในการอุทิศตนเสียสละรับใช้&nbsp;&nbsp;และทำสมาธิอยู่ที่ข้าเสมอ&nbsp;&nbsp;ตั้งจิตมั่นอยู่ที่ข้า&nbsp;&nbsp;โอ้&nbsp;&nbsp;โอรสพระนางพริทฺา&nbsp;&nbsp;ข้าคือผู้จัดส่งพวกเขาให้ออกจากมหาสมุทรแห่งการเกิด&nbsp;&nbsp;และการตายโดยเร่งด่วน
  </p>
</div>

<div class="">
  <h2 class="section-title">
  <em>คำอธิบาย</em>
  <h2>
</div>

<div class="r r-lang-en r-paragraph">
  <p>
  ได้กล่าวไว้อย่างชัดเจน&nbsp;&nbsp;ณ&nbsp;&nbsp;ที่นี้ว่า&nbsp;&nbsp;สาวกโชคดีมากที่องค์ภควานทรงจัดส่งให้&nbsp;&nbsp;ออกจากความเป็นอยู่ทางวัตถุโดยเร็ว&nbsp;&nbsp;ด้วยการอุทิศตนเสียสละรับใช้ที่บริสุทธิ์&nbsp;&nbsp;เรา&nbsp;&nbsp;รู้แจ้งว่าองค์ภควานนั้นทรงยิ่งใหญ่&nbsp;&nbsp;และปัจเจกวิญญาณเป็นผู้น้อยด้อยกว่าพระองค์&nbsp;&nbsp;หน้าที่ของเราคือถวายการรับใช้องค์ภควาน&nbsp;&nbsp;หากไม่กระทำเช่นนี้เราจะต้องรับใช้&nbsp;&nbsp;<em>มายา</em>
  </p>
</div>

<div class="r r-lang-en r-paragraph">
  <p>
  ดังที่ได้กล่าวไว้แล้วว่า&nbsp;&nbsp;องค์ภควานทรงชื่นชมยินดีกับการอุทิศตนเสียสละรับ&nbsp;&nbsp;ใช้เท่านั้น&nbsp;&nbsp;ฉะนั้น&nbsp;&nbsp;เราควรอุทิศตนเสียสละอย่างเต็มที่&nbsp;&nbsp;ควรตั้งมั่นจิตอยู่ที่คริชณะอย่าง&nbsp;&nbsp;สมบูรณ์เพื่อบรรลุถึงพระองค์&nbsp;&nbsp;เราควรทำงานเพื่อคริชณะเท่านั้น&nbsp;&nbsp;ไม่สำคัญว่าเป็นงาน&nbsp;&nbsp;อะไร&nbsp;&nbsp;แต่งานนั้นควรทำไปเพื่อคริชณะเท่านั้น&nbsp;&nbsp;นั่นคือมาตรฐานการอุทิศตนเสียสละรับ&nbsp;&nbsp;ใช้&nbsp;&nbsp;สาวกไม่ปรารถนาจะบรรลุถึงเป้าหมายอื่นใดนอกจากทำให้บุคลิกภาพสูงสุดแห่ง&nbsp;&nbsp;พระเจ้าทรงชื่นชมยินดี&nbsp;&nbsp;ภารกิจในชีวิตของเราคือทำให้คริชณะทรงพอพระทัย&nbsp;&nbsp;จนเรา&nbsp;&nbsp;สามารถเสียสละทุกสิ่งทุกอย่างเพื่อความพึงพอพระทัยของพระองค์&nbsp;&nbsp;เหมือนกับอาร-&nbsp;&nbsp;จุนะทรงกระทำที่สมรภูมิคุรุคเชทระ&nbsp;&nbsp;วิธีการนั้นง่ายมาก&nbsp;&nbsp;เราสามารถอุทิศตนเสีย&nbsp;&nbsp;สละอยู่ในอาชีพของเรา&nbsp;&nbsp;และในขณะเดียวกันสวดภาวนา&nbsp;&nbsp;ฮะเร&nbsp;&nbsp;คริชณะ&nbsp;&nbsp;ฮะเร&nbsp;&nbsp;คริชณะ&nbsp;&nbsp;คริชณะ&nbsp;&nbsp;คริชณะ&nbsp;&nbsp;ฮะเร&nbsp;&nbsp;ฮะเร/&nbsp;&nbsp;ฮะเร&nbsp;&nbsp;รามะ&nbsp;&nbsp;ฮะเร&nbsp;&nbsp;รามะ&nbsp;&nbsp;รามะ&nbsp;&nbsp;รามะ&nbsp;&nbsp;ฮะเร&nbsp;&nbsp;ฮะเร&nbsp;&nbsp;การสวด&nbsp;&nbsp;ภาวนาทิพย์เช่นนี้จะดึงดูดสาวกมาที่องค์ภควาน
  </p>
</div>

<div class="r r-lang-en r-paragraph">
  <p>
  ณ&nbsp;&nbsp;ที่นี้&nbsp;&nbsp;องค์ภควานทรงสัญญาว่า&nbsp;&nbsp;โดยไม่ล่าช้าพระองค์จะจัดส่งสาวกผู้&nbsp;&nbsp;ปฏิบัติโดยบริสุทธิ์เช่นนี้จากมหาสมุทรแห่งความเป็นอยู่ทางวัตถุ&nbsp;&nbsp;พวกที่เจริญในการ&nbsp;&nbsp;ปฏิบัติโยคะสามารถโอนย้ายดวงวิญญาณตามความปรารถนาของตนไปยังโลกใดก็ได้&nbsp;&nbsp;ที่ตนชอบด้วยวิธีโยคะ&nbsp;&nbsp;บุคคลอื่นจะฉวยโอกาสจากหลายวิธี&nbsp;&nbsp;แต่สำหรับสาวกได้กล่าว&nbsp;&nbsp;ไว้อย่างชัดเจน&nbsp;&nbsp;ณ&nbsp;&nbsp;ที่นี้ว่า&nbsp;&nbsp;องค์ภควานเองจะทรงมารับเขา&nbsp;&nbsp;สาวกไม่จำเป็นต้องรอให้มี&nbsp;&nbsp;ประสบการณ์มากเพื่อย้ายโอนตนเองไปยังท้องฟ้าทิพย์
  </p>
</div>

<div class="r r-lang-en r-paragraph">
  <p>
  ใน&nbsp;&nbsp;<em>วะราฮะ&nbsp;&nbsp;พุราณะ</em>&nbsp;&nbsp;โศลกนี้ปรากฏ
  </p>
</div>

<div class="r r-lang-en r-verse-text">
  
  <i>นยามิ ปรมํ สฺตฺหานมฺ</i><br /><i>อรฺจิรฺ-ทิ-คติํ วินา</i><br /><i>ครุฑ-สฺกนฺธมฺ อาโรปฺย</i><br /><i>ยตฺหเจฺฉมฺ อนิวาริตฮ</i>
  
</div>

<div class="r r-lang-en r-paragraph">
  <p>
  คำอธิบายคือ&nbsp;&nbsp;สาวกไม่จำเป็นต้องฝึกปฏิบัติ&nbsp;&nbsp;<em>อัชทางกะ-โยกะ</em>&nbsp;&nbsp;เพื่อโอนย้ายดวงวิญญาณ&nbsp;&nbsp;ของตนไปยังโลกทิพย์&nbsp;&nbsp;องค์ภควานเองทรงเป็นผู้รับผิดชอบโดยกล่าวไว้อย่างชัดเจน&nbsp;&nbsp;ว่า&nbsp;&nbsp;พระองค์เองจะกลายมาเป็นผู้จัดส่ง&nbsp;&nbsp;เด็กน้อยที่อยู่ภายใต้การดูแลของผู้ปกครอง&nbsp;&nbsp;โดยสมบูรณ์&nbsp;&nbsp;สถานภาพของเขานั้นปลอดภัย&nbsp;&nbsp;ในทำนองเดียวกัน&nbsp;&nbsp;สาวกไม่จำเป็น&nbsp;&nbsp;ต้องพยายามโอนย้ายตนเองด้วยการฝึกปฏิบัติโยคะเพื่อไปยังโลกอื่น&nbsp;&nbsp;ๆ&nbsp;&nbsp;แต่ด้วยพระ&nbsp;&nbsp;มหากรุณาธิคุณพระองค์เสด็จมาทันที&nbsp;&nbsp;ทรงประทับอยู่บนหลังพญาครุฑ&nbsp;&nbsp;(กะรุดะ)&nbsp;&nbsp;และ&nbsp;&nbsp;จัดส่งสาวกจากความเป็นอยู่ทางวัตถุโดยทันที&nbsp;&nbsp;แม้ว่ามนุษย์ผู้ตกลงไปในมหาสมุทรอาจ&nbsp;&nbsp;ดิ้นรนด้วยความยากลำบากมาก&nbsp;&nbsp;อาจเป็นผู้ชำนาญในการว่ายน้ำ&nbsp;&nbsp;แต่ไม่สามารถช่วยตัว&nbsp;&nbsp;เองได้&nbsp;&nbsp;ถ้าหากมีใครคนหนึ่งมารับให้ขึ้นจากน้ำ&nbsp;&nbsp;เขาจะได้รับความปลอดภัยโดยง่ายดาย&nbsp;&nbsp;ในทำนองเดียวกัน&nbsp;&nbsp;พระองค์ทรงรับสาวกจากความเป็นอยู่ทางวัตถุนี้&nbsp;&nbsp;เราเพียงแต่ต้อง&nbsp;&nbsp;ปฏิบัติวิธีง่าย&nbsp;&nbsp;ๆ&nbsp;&nbsp;ของคริชณะจิตสำนึก&nbsp;&nbsp;และปฏิบัติการอุทิศตนเสียสละรับใช้โดยสมบูรณ์&nbsp;&nbsp;ผู้มีปัญญาควรชอบวิธีแห่งการอุทิศตนเสียสละรับใช้มากกว่าวิถีทางอื่นทั้งหมดเสมอ&nbsp;&nbsp;ใน&nbsp;&nbsp;<em>นารายะณียะ</em>&nbsp;&nbsp;ได้ยืนยันไว้ดังนี้
  </p>
</div>

<div class="r r-lang-en r-verse-text">
  
  <i>ยา ไว สาธน-สมฺปตฺติฮ</i><br /><i>ปุรุษารฺตฺห-จตุษฺฏเย</i><br /><i>ตยา วินา ตทฺ อโาปฺนติ</i><br /><i>นโร นารายณาศฺรยฮ</i>
  
</div>

<div class="r r-lang-en r-paragraph">
  <p>
  คำอธิบายของโศลกนี้คือ&nbsp;&nbsp;เราไม่ควรปฏิบัติวิธีต่าง&nbsp;&nbsp;ๆ&nbsp;&nbsp;ในกิจกรรมเพื่อหวังผลทางวัตถุ&nbsp;&nbsp;หรือพัฒนาความรู้ด้วยวิธีการคาดคะเนทางจิต&nbsp;&nbsp;ผู้ที่อุทิศตนเสียสละแด่บุคลิกภาพสูงสุด&nbsp;&nbsp;สามารถได้รับประโยชน์ทั้งหลายที่ได้รับจากวิธีโยคะอื่น&nbsp;&nbsp;ๆ&nbsp;&nbsp;เช่น&nbsp;&nbsp;จากการคาดคะเน&nbsp;&nbsp;จาก&nbsp;&nbsp;พิธีบูชา&nbsp;&nbsp;จากการบวงสรวง&nbsp;&nbsp;จากการให้ทาน&nbsp;&nbsp;ฯลฯ&nbsp;&nbsp;นั่นคือ&nbsp;&nbsp;พรโดยเฉพาะจากการอุทิศตน&nbsp;&nbsp;เสียสละรับใช้
  </p>
</div>

<div class="r r-lang-en r-paragraph">
  <p>
  เพียงแต่สวดภาวนาพระนามอันศักดิ์สิทธิ์ของชรีคริชณะ&nbsp;&nbsp;ฮะเร&nbsp;&nbsp;คริชณะ&nbsp;&nbsp;ฮะเร&nbsp;&nbsp;คริชณะ&nbsp;&nbsp;คริชณะ&nbsp;&nbsp;คริชณะ&nbsp;&nbsp;ฮะเร&nbsp;&nbsp;ฮะเร/&nbsp;&nbsp;ฮะเร&nbsp;&nbsp;รามะ&nbsp;&nbsp;ฮะเร&nbsp;&nbsp;รามะ&nbsp;&nbsp;รามะ&nbsp;&nbsp;รามะ&nbsp;&nbsp;ฮะเร&nbsp;&nbsp;ฮะเร&nbsp;&nbsp;สาวกขององค์ภควานสามารถบรรลุถึงจุดมุ่งหมายสูงสุดโดยง่ายดายอย่างมีความสุข&nbsp;&nbsp;แต่จุดมุ่งหมายนี้&nbsp;&nbsp;วิธีการทางศาสนาอื่นไม่สามารถบรรลุถึง
  </p>
</div>

<div class="r r-lang-en r-paragraph">
  <p>
  ข้อสรุปของ&nbsp;&nbsp;<em>ภควัต-คีตา</em>&nbsp;&nbsp;กล่าวไว้ในบทที่สิบแปด&nbsp;&nbsp;ดังนี้
  </p>
</div>

<div class="r r-lang-en r-verse-text">
  
  <i>สรฺว-ธรฺมานฺ ปริตฺยชฺย</i><br /><i>มามฺ เอกํ ศรณํ วฺรช</i><br /><i>อหํ ตฺวาํ สรฺว-ปาเปโภฺย</i><br /><i>โมกฺษยิษฺยามิ มา ศุจฮ</i>
  
</div>

<div class="r r-lang-en r-paragraph">
  <p>
  เราควรยกเลิกวิธีการอื่น&nbsp;&nbsp;ๆ&nbsp;&nbsp;ทั้งหมดเพื่อความรู้แจ้งแห่งตน&nbsp;&nbsp;และเพียงแต่ปฏิบัติอุทิศ&nbsp;&nbsp;ตนเสียสละรับใช้ในคริชณะจิตสำนึกเท่านั้น&nbsp;&nbsp;เช่นนี้จะทำให้เราบรรลุถึงความสมบูรณ์&nbsp;&nbsp;สูงสุดแห่งชีวิต&nbsp;&nbsp;ไม่มีความจำเป็นที่จะต้องพิจารณาถึงบาปกรรมของตนในชาติปางก่อน&nbsp;&nbsp;เพราะว่าองค์ภควานทรงดูแลเราอย่างสมบูรณ์&nbsp;&nbsp;ฉะนั้น&nbsp;&nbsp;เราไม่ควรพยายามจัดส่งตนเอง&nbsp;&nbsp;ในความรู้แจ้งทิพย์โดยไร้สาระประโยชน์&nbsp;&nbsp;ทุกคนควรมาพึ่งชรีคริชณะองค์ภควานผู้ทรง&nbsp;&nbsp;เดชสูงสุด&nbsp;&nbsp;นั่นคือความสมบูรณ์สูงสุดแห่งชีวิต
  </p>
</div>

    <div class="row">
        <div class="col-12">
            <ul class="mini-pager mt-2 pb-4">
                
                    <li class="pager-prev"><a class="btn" href="../../12/5">
                        <i class="fa fa-chevron-left"></i>
                        
                            
                            Previous
                        
                    </a></li>

                
                
                    <li class="pager-next"><a class="btn" href="../../12/8">
                        
                            
                            Next
                        
                        <i class="fa fa-chevron-right"></i>
                    </a></li>
                
            </ul>
        </div>
    </div>



</div>
</body>
</html>
