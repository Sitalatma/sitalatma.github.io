<!DOCTYPE html>

<html lang="en" class="no-js">
<head>
    <!-- Required meta tags always come first -->
    <meta charset="utf-8">
    <meta name="viewport" content="width=device-width, initial-scale=1, shrink-to-fit=no">
    <meta http-equiv="x-ua-compatible" content="ie=edge">

    <title>ภควัต-คีตา ฉบับเดิม โศลก 8.9</title>
    <meta name="description" content="" />

    <link rel="stylesheet" type="text/css" href="/vedabase.css">
</head>
<body class="has-floating-menu template-chapter-advanced use-serif justify-text" font-size="3">

<div class="container first-container">



<h1 style="text-align:center;">ภควัต-คีตา ฉบับเดิม</h1>
<div class="bb r-verse">
  <h1>
  โศลก 9
  </h1>
</div>

<div class="r r-lang-en r-verse-text">
  
  <em>คะวิม พุราณัม อนุชาสิทารัม<br />อโณร อณียามสัม อนุสมะเรด ยะฮ</em><br /><em>สารวัสยะ ดฺาทารัม อชินทยะ-รูพัม<br />อาดิทยะ-วารณัม ทะมะสะฮ พะรัสทาท</em>
  
</div>

<div class="r r-lang-en r-synonyms">
  <p>
  <em>คะวิม</em>&nbsp;&nbsp;-&nbsp;&nbsp;ผู้ที่รู้ทุกสิ่งทุกอย่าง, <em>พุราณัม</em>&nbsp;&nbsp;-&nbsp;&nbsp;อาวุโสที่สุด, <em>อนุชาสิทารัม</em>&nbsp;&nbsp;-&nbsp;&nbsp;ผู้ควบคุม, <em>อโนฮ</em>&nbsp;&nbsp;-&nbsp;&nbsp;กว่า ละอองอณู, <em>อณียามสัม</em>&nbsp;&nbsp;-&nbsp;&nbsp;เล็กว่า, <em>อนุสมะเรท</em>&nbsp;&nbsp;-&nbsp;&nbsp;คิดถึงอยู่เสมอ, <em>ยะฮ</em>&nbsp;&nbsp;-&nbsp;&nbsp;ผู้ซึ่ง, <em>สารวัสยะ</em>&nbsp;&nbsp;-&nbsp;&nbsp;ของทุกสิ่ง, <em>ดฺาทารัม</em>&nbsp;&nbsp;-&nbsp;&nbsp;ผู้ดำรงรักษา, <em>อชินทยะ</em>&nbsp;&nbsp;-&nbsp;&nbsp;ไม่สามรถมองเห็น, <em>รูพัม</em>&nbsp;&nbsp;-&nbsp;&nbsp;รูปลักษณ์ของ พระองค์, <em>อาดิทยะ-วารณัม</em>&nbsp;&nbsp;-&nbsp;&nbsp;เจิดจรัสเหมือนดวงอาทิตย์, <em>ทะมะสะฮ</em>&nbsp;&nbsp;-&nbsp;&nbsp;ความมืด, <em>พะรัส- ทาท</em>&nbsp;&nbsp;-&nbsp;&nbsp;ทิพย์
  </p>
</div>

<div class="wrapper-translation">
  <h2 class="section-title">
  <em>คำแปล</em>
  <h2>
</div>

<div class="r r-lang-en r-translation">
  <p>
  เราควรทำสมาธิที่องค์ภควานในฐานะที่ทรงเป็นผู้รอบรู้ทุกสิ่งทุกอย่าง&nbsp;&nbsp;เป็นผู้&nbsp;&nbsp;อาวุโสที่สุด&nbsp;&nbsp;เป็นผู้ควบคุม&nbsp;&nbsp;เล็กกว่าสิ่งที่เล็กที่สุด&nbsp;&nbsp;เป็นผู้ดำรงรักษาทุกสิ่งทุกอย่าง&nbsp;&nbsp;อยู่เหนือแนวคิดทางวัตถุทั้งปวง&nbsp;&nbsp;ไม่สามารถมองเห็นได้&nbsp;&nbsp;และทรงเป็นบุคคลอยู่&nbsp;&nbsp;เสมอ&nbsp;&nbsp;พระองค์ทรงเจิดจรัสเหมือนดวงอาทิตย์&nbsp;&nbsp;และเป็นทิพย์เหนือธรรมชาติวัตถุ
  </p>
</div>

<div class="wrapper-purport">
  <h2 class="section-title">
  <em>คำอธิบาย</em>
  <h2>
</div>

<div class="r r-lang-en r-paragraph">
  <p>
  วิธีการคิดถึงองค์ภควานได้กล่าวไว้ในโศลกนี้&nbsp;&nbsp;จุดสำคัญที่สุดคือพระองค์ทรง&nbsp;&nbsp;มิใช่ไร้รูปลักษณ์หรือว่างเปล่า&nbsp;&nbsp;เราไม่สามารถทำสมาธิอยู่ที่บางสิ่งบางอย่างที่ไม่มีรูป&nbsp;&nbsp;ลักษณ์หรือว่างเปล่า&nbsp;&nbsp;เพราะเป็นสิ่งที่ยากมาก&nbsp;&nbsp;อย่างไรก็ดีวิธีการคิดถึงคริชณะนั้นง่าย&nbsp;&nbsp;มาก&nbsp;&nbsp;ได้กล่าวไว้&nbsp;&nbsp;ณ&nbsp;&nbsp;ที่นี้ว่า&nbsp;&nbsp;ก่อนอื่นพระองค์ทรงเป็น&nbsp;&nbsp;<em>พุรุชะ</em>&nbsp;&nbsp;หรือบุคคล&nbsp;&nbsp;เราคิดถึงรูป&nbsp;&nbsp;ลักษณ์&nbsp;&nbsp;พระรามและรูปลักษณ์คริชณะ&nbsp;&nbsp;ไม่ว่าเราจะคิดถึงพระรามหรือคริชณะ&nbsp;&nbsp;พระองค์ทรงเป็น&nbsp;&nbsp;เช่นไรนั้นได้อธิบายในโศลกนี้ของ&nbsp;&nbsp;<em>ภควัต-คีตา</em>&nbsp;&nbsp;องค์ภควาน&nbsp;&nbsp;ทรงเป็น<em>คะวิ</em>&nbsp;&nbsp;หมายความ&nbsp;&nbsp;ว่าพระองค์รู้อดีต&nbsp;&nbsp;ปัจจุบัน&nbsp;&nbsp;และอนาคต&nbsp;&nbsp;ดังนั้น&nbsp;&nbsp;พระองค์ทรงรู้ทุกสิ่งทุกอย่าง&nbsp;&nbsp;เป็นบุคคล&nbsp;&nbsp;ผู้อาวุโสที่สุด&nbsp;&nbsp;เพราะว่าเป็นแหล่งกำเนิดของทุกสิ่งทุกอย่าง&nbsp;&nbsp;ทุกสิ่งทุกอย่างกำเนิดมาก&nbsp;&nbsp;จากพระองค์&nbsp;&nbsp;พระองค์ยังเป็นผู้ควบคุมจักรวาลสูงสุด&nbsp;&nbsp;ทรงเป็นผู้ดำรงรักษาและผู้&nbsp;&nbsp;สอนมนุษยชาติ&nbsp;&nbsp;เล็กว่าสิ่งที่เล็กที่สุด&nbsp;&nbsp;สิ่งมีชิวิตมีขนาดเศษหนึ่งส่วนหมื่นของปลาย&nbsp;&nbsp;เส้นผม&nbsp;&nbsp;แต่องค์ภควานเล็กจนมองไม่เห็น&nbsp;&nbsp;และเสด็จเข้าไปอยู่ในหัวใจของละอองอณู&nbsp;&nbsp;นี้&nbsp;&nbsp;ดังนั้น&nbsp;&nbsp;พระองค์ถูกเรียกว่าเล็กกว่าสิ่งที่เล็กที่สุด&nbsp;&nbsp;ในฐานะที่เป็นองค์ภควาน&nbsp;&nbsp;พระองค์&nbsp;&nbsp;ทรงสามารถเสด็จเข้าไปในละอองอณูและเข้าไปในหัวใจของสิ่งที่เล็กที่สุดและควบคุม&nbsp;&nbsp;เขาในฐานะที่เป็นอภิวิญญาณ&nbsp;&nbsp;แม้จะเล็กขนาดนี้พระองค์ยังแผ่กระจายไปทั่วและดำรง&nbsp;&nbsp;รักษาทุกสิ่งทุกอย่าง&nbsp;&nbsp;ทรงเป็นผู้ค้ำจุนระบบดาวเคราะห์ต่าง&nbsp;&nbsp;ๆ&nbsp;&nbsp;ทั้งหมดนี้&nbsp;&nbsp;เราประหลาด&nbsp;&nbsp;ใจอยู่เสมอว่าดาวเคราะห์มหึมาเหล่านี้ลอยอยู่ในอากาศได้อย่างไร&nbsp;&nbsp;ได้กล่าวไว้&nbsp;&nbsp;ณ&nbsp;&nbsp;ที่นี้ว่า&nbsp;&nbsp;ด้วยพลังอำนาจอันมองไม่เห็นขององค์ภควาน&nbsp;&nbsp;พระองค์ทรงค้ำจุนดาวเคราะห์มหึมาทั้ง&nbsp;&nbsp;หลายเหล่านี้รวมทั้งระบบต่าง&nbsp;&nbsp;ๆของหมู่ดวงดาว&nbsp;&nbsp;คำว่า&nbsp;&nbsp;<em>อชินทยะ</em>&nbsp;&nbsp;(“ไม่สามารถมองเห็น”)&nbsp;&nbsp;มีความสำคัญเกี่ยวเนื่องกันนี้&nbsp;&nbsp;พลังงานขององค์ภควานอยู่เหนือขอบเขตวิศัยทัศน์ของ&nbsp;&nbsp;พวกเรา&nbsp;&nbsp;ดังนั้น&nbsp;&nbsp;จึงเรียกว่าไม่สามารถมองเห็น&nbsp;&nbsp;(<em>อชินทยะ</em>)&nbsp;&nbsp;ผู้ใดจะสามารถเถียงประเด็น&nbsp;&nbsp;นี้ได้?&nbsp;&nbsp;พระองค์ทรงแผ่กระจายในโลกวัตถุนี้&nbsp;&nbsp;ถึงกระนั้นก็อยู่เหนือโลกวัตถุนี้&nbsp;&nbsp;เราไม่&nbsp;&nbsp;สามารถเข้าใจแม้แต่โลกวัตถุซึ่งไม่มีความสำคัญอันใดเลยเมื่อเปรียบเทียบกับโลกทิพย์&nbsp;&nbsp;แล้วเราจะเข้าใจสิ่งที่สูงไปกว่านี้ได้อย่างไร?&nbsp;&nbsp;<em>อชินทยะ</em>&nbsp;&nbsp;หมายความว่าโลกวัตถุ&nbsp;&nbsp;ซึ่งข้อถก&nbsp;&nbsp;เถียงตามตรรกวิทยาและการคาดคะเนทางปรัชญาของเราไม่สามารถสัมผัสสิ่งที่เราไม่&nbsp;&nbsp;สามารถมองเห็นได้&nbsp;&nbsp;ฉะนั้น&nbsp;&nbsp;บุคคลผู้มีปัญญาจะหลีกเลี่ยงการถกเถียงและการคาดคะเน&nbsp;&nbsp;ที่ไร้ประโยชน์&nbsp;&nbsp;และยอมรับสิ่งที่กล่าวไว้ในพระคัมภีร์เช่น&nbsp;&nbsp;คัมภีร์พระเวท&nbsp;&nbsp;<em>ภควัต-คีตา</em>&nbsp;&nbsp;และ&nbsp;&nbsp;<em>ชรีมัด-บฺากะวะธัม</em>&nbsp;&nbsp;และปฏิบัติตามหลักการที่วางไว้&nbsp;&nbsp;เช่นนี้จะนำเราไปสู่ความเข้าใจ
  </p>
</div>

</div>
</body
</html>
