<!DOCTYPE html>

<html lang="en" class="no-js">
<head>
    <meta charset="utf-8">
    <meta name="viewport" content="width=device-width, initial-scale=1, shrink-to-fit=no">
    <meta http-equiv="x-ua-compatible" content="ie=edge">

    <title>ภควัต-คีตา ฉบับเดิม โศลก 4.5</title>
    <meta name="description" content="" />

    <link rel="stylesheet" type="text/css" href="/vedabase.css">
    <link href="https://fonts.googleapis.com/css?family=Taviraj" rel="stylesheet">
    <style>
     i {font-family: 'Taviraj', serif;font-size:1.1em;}
    </style>
</head>
<body class="has-floating-menu template-chapter-advanced use-serif justify-text" font-size="3">

<div class="container first-container">



<h1 style="text-align:center;"><a href="/bg">ภควัต-คีตา ฉบับเดิม</a></h1>
<div class="r r-title-small r-chapter">
  <h1>
    <a href="../../4">
       บทที่ สี่
    </a>
<!-- 4 -->
  </h1>
</div>
<div class="r r-lang-en r-chapter-title r-title">
  <h2 class="section-title">
    ความรู้ทิพย์
  <h2>
</div>
<div class="bb r-verse">
  <h1>
  โศลก 5
  </h1>
</div>

<div class="r r-lang-en r-verse-text">
  
  <i>ศฺรี-ภควานฺ อุวาจ</i><br /><i>พหูนิ เม วฺยตีตานิ</i><br /><i>ชนฺมานิ ตว จารฺชุน</i><br /><i>ตานฺยฺ อหํ เวท สรฺวาณิ</i><br /><i>น ตฺวํ เวตฺตฺห ปรนฺ-ตป</i>
  
</div>

<div class="r r-lang-en r-synonyms">
  <p>
  <i>ศฺรี-ภควานฺ อุวาจ</i> - บุคลิกภาพแห่งพระเจ้าตรัส,<i>พหูนิ</i> - หลาย, <i>เม</i> - ของข้า, <i>วฺยตีตานิ</i> - ได้ผ่านมา, <i>ชนฺมานิ</i> - เกิด, <i>ตว</i> - ของเธอ, <i>จ</i> - และเช่นกัน, <i>อรฺชุน</i> - โอ้ อรฺชุน, <i>ตานิ</i> - เหล่านั้น, <i>อหมฺ</i> - ข้า, <i>เวท</i> - ทราบ, <i>สรฺวาณิ</i> - ทั้งหมด, <i>น</i> - ไม่, <i>ตฺวมฺ</i> -เธอ, <i>เวตฺตฺห</i> - ทราบ, <i>ปรมฺ-ตป</i> - โอ้ ผู้กำราบศัตรู
  </p>
</div>

<div class="wrapper-translation">
  <h2 class="section-title">
  <i>คำแปล</i>
  <h2>
</div>

<div class="r r-lang-en r-translation">
  <p>
  บุคลิกภาพแห่งพระเจ้าตรัสว่า&nbsp;&nbsp;หลายต่อหลายชาติทั้งเธอและข้าได้ผ่านมา&nbsp;&nbsp;ข้า&nbsp;&nbsp;สามารถระลึกได้ทุก&nbsp;&nbsp;ๆ&nbsp;&nbsp;ชาติ&nbsp;&nbsp;แต่เธอจำไม่ได้&nbsp;&nbsp;โอ้&nbsp;&nbsp;ผู้กำราบศัตรู
  </p>
</div>

<div class="">
  <h2 class="section-title">
  <i>คำอธิบาย</i>
  <h2>
</div>

<div class="r r-lang-en r-paragraph">
  <p>
  ใน&nbsp;&nbsp;<i>พฺรหฺม-สํหิตา</i>&nbsp;&nbsp;(5.33)&nbsp;&nbsp;เรามีข้อมูลเกี่ยวกับอวตารต่าง&nbsp;&nbsp;ๆ&nbsp;&nbsp;ขององค์<wbr>ภควานมากมาย&nbsp;&nbsp;ได้กล่าวไว้ดังนี้
  </p>
</div>

<div class="r r-lang-en r-verse-text">
  
  <i>อไทฺวตมฺ อจฺยุตมฺ อนาทิมฺ อนนฺต-รูปมฺ</i><br /><i>อาทฺยํ ปุราณ-ปุรุษํ นว-ยะอุวนํ จ</i><br /><i>เวเทษุ ทุรฺลภมฺ อทุรฺลภมฺ อาตฺม-ภกฺตะอุ</i><br /><i>โควินฺทมฺ อาทิ-ปุรุษํ ตมฺ อหํ ภชามิ</i>
  
</div>

<div class="r r-lang-en r-paragraph">
  <p>
  “ข้าขอบูชาบุคลิกภาพสูงสุดแห่งพระเจ้า&nbsp;&nbsp;โกวินดะ&nbsp;&nbsp;(คริชณะ)&nbsp;&nbsp;ผู้ทรงเป็นบุคคลแรกที่มี<wbr>ความสมบูรณ์บริบูรณ์&nbsp;&nbsp;ไม่มีข้อผิดพลาด&nbsp;&nbsp;ไม่มีจุดเริ่มต้น&nbsp;&nbsp;แม้ว่าทรงอวตารมาในรูปลักษณ์<wbr>ไม่มีที่สิ้นสุด&nbsp;&nbsp;พระองค์ยังทรงเป็นภควานองค์แรกเหมือนเดิม&nbsp;&nbsp;อาวุโสที่สุด&nbsp;&nbsp;และทรง<wbr>ปรากฏอยู่ในรูปของชายหนุ่มผู้สดใสอยู่เสมอ&nbsp;&nbsp;รูปลักษณ์ที่เป็นอมตะ&nbsp;&nbsp;เปี่ยมไปด้วยความ<wbr>สุขเกษมสำราญ&nbsp;&nbsp;และสัพพัญญูของพระองค์นี้&nbsp;&nbsp;โดยทั่วไปแม้นักวิชาการพระเวทที่ดีที่สุด<wbr>ยังไม่เข้าใจ&nbsp;&nbsp;แต่รูปลักษณ์เหล่านี้จะปรากฏอยู่เสมอกับสาวกบริสุทธิ์ผู้ไร้มลทินเจือปน”
  </p>
</div>

<div class="r r-lang-en r-paragraph">
  <p>
  ได้กล่าวไว้ใน&nbsp;&nbsp;<i>พฺรหฺม-สํหิตา</i>&nbsp;&nbsp;(5.39)&nbsp;&nbsp;อีกเช่นกันว่า
  </p>
</div>

<div class="r r-lang-en r-verse-text">
  
  <i>รามาทิ-มูรฺติษุ กลา-นิยเมน ติษฺฐนฺ</i><br /><i>นานาวตารมฺ อกโรทฺ ภุวเนษุ กินฺตุ</i><br /><i>กฺริษฺณฮ สฺวยํ สมภวตฺ ปรมฮ ปุมานฺ โย</i><br /><i>โควินฺทมฺ อาทิ-ปุรุษํ ตมฺ อหํ ภชามิ</i>
  
</div>

<div class="r r-lang-en r-paragraph">
  <p>
  “ข้าขอบูชาบุคลิกภาพสูงสุดแห่งพระเจ้า&nbsp;&nbsp;โกวินดะ&nbsp;&nbsp;(คริชณะ)&nbsp;&nbsp;ผู้สถิตในอวตารต่าง&nbsp;&nbsp;ๆ&nbsp;&nbsp;<wbr>เสมอ&nbsp;&nbsp;เช่น&nbsp;&nbsp;รามะ&nbsp;&nbsp;นริสิมฮะ&nbsp;&nbsp;และในอนุอวตารอีกมากมายเช่นกัน&nbsp;&nbsp;แต่ทรงเป็นภควานองค์<wbr>เดิมผู้ทรงพระนามว่าคริชณะ&nbsp;&nbsp;และทรงอวตารด้วยพระองค์เองเช่นกัน”
  </p>
</div>

<div class="r r-lang-en r-paragraph">
  <p>
  ในคัมภีร์พระเวทได้กล่าวไว้เช่นกันว่า&nbsp;&nbsp;องค์ภควานแม้ทรงเป็นหนึ่งไม่มีสอง&nbsp;&nbsp;ยัง<wbr>ทรงปรากฏพระวรกายในรูปลักษณ์ต่าง&nbsp;&nbsp;ๆ&nbsp;&nbsp;มากมาย&nbsp;&nbsp;เหมือนกับมณี&nbsp;&nbsp;<i>ไวทูรฺย</i>&nbsp;&nbsp;ซึ่งเปลี่ยน<wbr>สีแต่ยังคงเป็นหนึ่ง&nbsp;&nbsp;รูปลักษณ์อันหลากหลายทั้งหมดขององค์ภควาน&nbsp;&nbsp;สาวกบริสุทธิ์<wbr>ผู้ไร้มลทินจึงจะเข้าใจ&nbsp;&nbsp;มิใช่เพียงแต่ศึกษาคัมภีร์พระเวท&nbsp;&nbsp;(<i>เวเทษุ&nbsp;&nbsp;ทุรฺลภมฺ&nbsp;&nbsp;อทุรฺลภมฺ&nbsp;&nbsp;อาตฺม-ภกฺตะอุ</i>)&nbsp;&nbsp;สาวกเช่นอารจุนะทรงเป็นสหายสนิทขององค์ภควานเสมอ&nbsp;&nbsp;เมื่อใดที่<wbr>องค์ภควานทรงอวตารเหล่าสาวกจะอวตารมาร่วมด้วยเช่นเดียวกันเพื่อรับใช้พระองค์<wbr>ในขีดความสามารถของตนที่แตกต่างกันไป&nbsp;&nbsp;อารจุนะทรงเป็นหนึ่งในจำนวนสาวกเหล่า<wbr>นี้&nbsp;&nbsp;ในโศลกนี้เราเข้าใจได้ว่าหลายล้านปีมาแล้วเมื่อองค์ชรีคริชณะตรัส&nbsp;&nbsp;<i>ภควทฺ-คีตา</i>&nbsp;&nbsp;แก่<wbr>สุริยเทพวิวัสวาน&nbsp;&nbsp;อารจุนะในขีดความสามารถที่แตกต่างกันก็ทรงปรากฏเช่นเดียวกัน&nbsp;&nbsp;<wbr>ข้อแตกต่างระหว่างองค์ภควานและอารจุนะคือ&nbsp;&nbsp;องค์ภควานทรงจำเหตุการณ์ได้ใน<wbr>ขณะที่อารจุนะทรงจำไม่ได้&nbsp;&nbsp;นี่คือข้อแตกต่างระหว่างสิ่งมีชีวิตผู้เป็นละอองอณูและ<wbr>องค์ภควาน&nbsp;&nbsp;แม้อารจุนะจะทรงได้รับการยกย่อง&nbsp;&nbsp;ณ&nbsp;&nbsp;ที่นี้ว่าเป็นวีรบุรุษผู้ยิ่งใหญ่สามารถ<wbr>กำราบศัตรู&nbsp;&nbsp;แต่ไม่สามารถเรียกความจำกับสิ่งที่เกิดขึ้นในชาติก่อนให้กลับคืนมาได้&nbsp;&nbsp;<wbr>ฉะนั้น&nbsp;&nbsp;สิ่งมีชีวิตไม่ว่าจะยิ่งใหญ่แค่ไหนในการประเมินค่าทางวัตถุจะไม่มีวันเทียบเท่า<wbr>องค์ภควานได้&nbsp;&nbsp;ผู้ใดเป็นสหายสนิทขององค์ภควานแน่นอนว่าเป็นบุคคลผู้หลุดพ้นแล้ว&nbsp;&nbsp;<wbr>แต่ถึงอย่างไรก็ไม่สามารถเทียบเท่ากับองค์ภควานได้&nbsp;&nbsp;<i>พฺรหฺม-สํหิตา</i>&nbsp;&nbsp;ได้อธิบาย<wbr>ถึงองค์ภควานว่าทรงเป็นผู้ที่ไม่มีความผิดพลาด&nbsp;&nbsp;(<i>อจฺยุต</i>)&nbsp;&nbsp;หมายความว่าทรงไม่เคยลืม<wbr>พระองค์เองแม้จะมาสัมผัสกับวัตถุ&nbsp;&nbsp;ดังนั้น&nbsp;&nbsp;องค์ภควานและสิ่งมีชีวิตจะไม่มีวันเทียบเท่า<wbr>กันได้ไม่ว่าในกรณีใด&nbsp;&nbsp;แม้กระทั่งสิ่งมีชีวิตที่หลุดพ้นแล้วเหมือนกับอารจุนะ&nbsp;&nbsp;แม้อารจุนะ<wbr>ทรงเป็นสาวกขององค์ภควาน&nbsp;&nbsp;บางครั้งทรงลืมธรรมชาติขององค์ภควาน&nbsp;&nbsp;แต่ด้วยพระ<wbr>กรุณาธิคุณของพระองค์&nbsp;&nbsp;สาวกสามารถเข้าใจสภาวะที่ไม่มีข้อผิดพลาดขององค์<wbr>ภควานได้ทันที&nbsp;&nbsp;ในขณะที่ผู้ไม่ใช่สาวกหรือมารไม่สามารถเข้าใจธรรมชาติทิพย์นี้&nbsp;&nbsp;ฉะนั้น&nbsp;&nbsp;<wbr>คำอธิบายใน&nbsp;&nbsp;เหล่านี้สมองมารไม่สามารถเข้าใจได้&nbsp;&nbsp;องค์ชรีคริชณะทรงจำสิ่งที่<wbr>กระทำเมื่อล้าน&nbsp;&nbsp;ๆ&nbsp;&nbsp;ปีก่อนหน้านี้&nbsp;&nbsp;แต่อารจุนะทรงไม่สามารถจำได้&nbsp;&nbsp;ถึงแม้ว่าทั้งคริชณะและ<wbr>อารจุนะทรงเป็นอมตะโดยธรรมชาติ&nbsp;&nbsp;เราอาจพิจารณา&nbsp;&nbsp;ณ&nbsp;&nbsp;ที่นี้ว่า&nbsp;&nbsp;สิ่งมีชีวิตลืมทุกสิ่งทุก<wbr>อย่างเนื่องมาจากการเปลี่ยนร่างกาย&nbsp;&nbsp;แต่องค์ภควานทรงจำได้เพราะทรงมิได้เปลี่ยนร่าง&nbsp;&nbsp;<i>สจฺ-จิทฺ-อานนฺท</i>&nbsp;&nbsp;ของพระองค์&nbsp;&nbsp;ทรงเป็น&nbsp;&nbsp;<i>อทฺวไต</i>&nbsp;&nbsp;หมายความว่าไม่มีข้อแตกต่างระหว่าง<wbr>พระวรกายและวิญญาณของพระองค์&nbsp;&nbsp;ทุกสิ่งทุกอย่างที่สัมพันธ์กับพระองค์เป็นทิพย์&nbsp;&nbsp;ใน<wbr>ขณะที่พันธวิญญาณแตกต่างจากร่างวัตถุของตน&nbsp;&nbsp;และเนื่องจากร่างขององค์ภควานและ<wbr>ดวงวิญญาณเหมือนกัน&nbsp;&nbsp;สภาวะขององค์ภควานจึงทรงแตกต่างจากสิ่งมีชีวิตโดยทั่วไป<wbr>เสมอ&nbsp;&nbsp;แม้ในขณะที่พระองค์เสด็จมาในระดับวัตถุ&nbsp;&nbsp;พวกมารไม่สามารถปรับตนเองให้เข้า<wbr>กับธรรมชาติทิพย์ขององค์ภควานได้&nbsp;&nbsp;ซึ่งพระองค์จะทรงอธิบายในโศลกต่อไป
  </p>
</div>

    <div class="row">
        <div class="col-12">
            <ul class="mini-pager mt-2 pb-4">
                
                    <li class="pager-prev"><a class="btn" href="../../4/4">
                        <i class="fa fa-chevron-left"></i>
                        
                            
                            Previous
                        
                    </a></li>

                
                
                    <li class="pager-next"><a class="btn" href="../../4/6">
                        
                            
                            Next
                        
                        <i class="fa fa-chevron-right"></i>
                    </a></li>
                
            </ul>
        </div>
    </div>



</div>
</body>
</html>
