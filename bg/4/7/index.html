<!DOCTYPE html>

<html lang="en" class="no-js">
<head>
    <meta charset="utf-8">
    <meta name="viewport" content="width=device-width, initial-scale=1, shrink-to-fit=no">
    <meta http-equiv="x-ua-compatible" content="ie=edge">

    <title>ภควัต-คีตา ฉบับเดิม โศลก 4.7</title>
    <meta name="description" content="" />

    <link rel="stylesheet" type="text/css" href="/vedabase.css">
    <link href="https://fonts.googleapis.com/css?family=Taviraj" rel="stylesheet">
    <style>
     i {font-family: 'Taviraj', serif;font-size:1.1em;}
    </style>
</head>
<body class="has-floating-menu template-chapter-advanced use-serif justify-text" font-size="3">

<div class="container first-container">



<h1 style="text-align:center;"><a href="/bg">ภควัต-คีตา ฉบับเดิม</a></h1>
<div class="r r-title-small r-chapter">
  <h1>
    <a href="../../4">
       บทที่ สี่
    </a>
<!-- 4 -->
  </h1>
</div>
<div class="r r-lang-en r-chapter-title r-title">
  <h2 class="section-title">
    ความรู้ทิพย์
  <h2>
</div>
<div class="bb r-verse">
  <h1>
  โศลก 7
  </h1>
</div>

<div class="r r-lang-en r-verse-text">
  
  <i>ยทา ยทา หิ ธรฺมสฺย</i><br /><i>คฺลานิรฺ ภวติ ภารต</i><br /><i>อภฺยุตฺตฺหานมฺ อธรฺมสฺย</i><br /><i>ตทาตฺมานํ สฺริชามฺยฺ อหมฺ</i>
  
</div>

<div class="r r-lang-en r-synonyms">
  <p>
  <i>ยทา ยทา</i> - เมื่อใดและที่ไหน, <i>หิ</i> - แน่นอน, <i>ธรฺมสฺย</i> - ของศาสนา, <i>คฺลานิฮ</i> - ขัดแย้ง, <i>ภวติ</i> - ปรากฏออกมา, <i>ภารต</i> - โอ้ ผู้สืบราชวงศ์ ภรต, <i>อภฺยุตฺตฺหานมฺ</i> - มีอำนาจเหนือ, <i>อธรฺมสฺย</i> - ไร้ศาสนา, <i>ตทา</i> - เวลานั้น, <i>อาตฺมานมฺ</i> - ตัวข้า, <i>สฺริชามิ</i> - ปรากฏ, <i>อหมฺ</i> - ข้า
  </p>
</div>

<div class="wrapper-translation">
  <h2 class="section-title">
  <em>คำแปล</em>
  <h2>
</div>

<div class="r r-lang-en r-translation">
  <p>
  เมื่อใดและที่ไหนที่การปฏิบัติตามหลักศาสนา&nbsp;&nbsp;(ธรรมะ)&nbsp;&nbsp;เสื่อมลง&nbsp;&nbsp;โอ้&nbsp;&nbsp;ผู้สืบ&nbsp;&nbsp;ราชวงศ์ภรต&nbsp;&nbsp;และการปฏิบัติที่ผิดหลักศาสนา&nbsp;&nbsp;(อธรรม)&nbsp;&nbsp;มีอำนาจเหนือ&nbsp;&nbsp;ในขณะนั้นตัวข้าจะเสด็จลงมา
  </p>
</div>

<div class="">
  <h2 class="section-title">
  <em>คำอธิบาย</em>
  <h2>
</div>

<div class="r r-lang-en r-paragraph">
  <p>
  คำว่า&nbsp;&nbsp;<em>สริจามิ</em>&nbsp;&nbsp;มีความสำคัญ&nbsp;&nbsp;ณ&nbsp;&nbsp;ที่นี้&nbsp;&nbsp;<em>สริจามิ</em>&nbsp;&nbsp;มิใช่แปลว่าการสร้าง&nbsp;&nbsp;เพราะว่าโศลก<wbr>ก่อนหน้านี้ได้กล่าวไว้ว่า&nbsp;&nbsp;ไม่มีการสร้างรูปร่างหรือพระวรกายขององค์ภควาน&nbsp;&nbsp;เนื่องจาก<wbr>รูปลักษณ์ของพระองค์นั้นทรงมีอยู่ชั่วกัลปวสาน&nbsp;&nbsp;ฉะนั้นคำว่า&nbsp;&nbsp;<em>สริจามิ</em>&nbsp;&nbsp;หมายความว่า<wbr>องค์ภควานทรงปรากฏมาตามความเป็นจริง&nbsp;&nbsp;แม้จะทรงปรากฏตามกำหนดเวลา&nbsp;&nbsp;เช่น&nbsp;&nbsp;ใน<wbr>ปลาย&nbsp;&nbsp;<em>ดวาพะระ-ยุกะ</em>&nbsp;&nbsp;ของกัปที่ยี่สิบแปดแห่ง&nbsp;&nbsp;<em>มะนุ</em>&nbsp;&nbsp;องค์ที่เจ็ดในหนึ่งวันของพระพรหม&nbsp;&nbsp;<wbr>พระองค์ทรงไม่มีพันธกรณีที่จะต้องปฏิบัติตามกฎเกณฑ์เหล่านี้&nbsp;&nbsp;เพราะทรงมีอิสระเสรี<wbr>อย่างสมบูรณ์ในการปฏิบัตอย่างไรก็ได้ตามพระราชอัธยาศัย&nbsp;&nbsp;ฉะนั้น&nbsp;&nbsp;ทรงปรากฏด้วย<wbr>ความปรารถนาของพระองค์เอง&nbsp;&nbsp;เมื่ออธรรมเฟื่องฟูมีอำนาจเหนือ&nbsp;&nbsp;และศาสนาที่แท้จริง<wbr>สูญหายไป&nbsp;&nbsp;หลักธรรมแห่งศาสนานี้ได้วางไว้ในคัมภีร์พระเวท&nbsp;&nbsp;การปฏิบัติใด&nbsp;&nbsp;ๆ&nbsp;&nbsp;ที่ขัดแย้ง<wbr>ต่อกฎเกณฑ์อันถูกต้องของคัมภีร์พระเวทจะทำให้เราเป็นผู้ไร้คุณธรรม&nbsp;&nbsp;ใน&nbsp;&nbsp;<em>บฺากะวะธัม</em>&nbsp;&nbsp;<wbr>ได้กล่าวไว้ว่าหลักธรรมนี้คือกฎขององค์ภควาน&nbsp;&nbsp;พระองค์เท่านั้นที่ทรงสามารถสร้าง<wbr>ระบบศาสนา&nbsp;&nbsp;เป็นที่ยอมรับกันว่าองค์ภควานทรงเป็นผู้ตรัสคัมภีร์พระเวทเข้าสู่หัวใจของ<wbr>พระพรหม&nbsp;&nbsp;ฉะนั้น&nbsp;&nbsp;หลัก&nbsp;&nbsp;<em>ดฺารมะ</em>&nbsp;&nbsp;หรือหลักศาสนาคือคำสั่งโดยตรงของบุคลิกภาพสูงสุด<wbr>แห่งพระเจ้า&nbsp;&nbsp;(<em>ดฺารมัม&nbsp;&nbsp;ทุ&nbsp;&nbsp;สาคชาด&nbsp;&nbsp;บฺะกะวัท-พระณีทัม</em>)&nbsp;&nbsp;หลักธรรมต่าง&nbsp;&nbsp;ๆ&nbsp;&nbsp;ได้กล่าวไว้อย่าง<wbr>ชัดเจนตลอดทั้งเล่มใน&nbsp;&nbsp;<em>ภควัต-คีตา</em>&nbsp;&nbsp;จุดมุ่งหมายของคัมภีรพระเวทคือสถาปนาหลัก<wbr>ธรรมเช่นนี้ภายใต้คำสั่งขององค์ภควาน&nbsp;&nbsp;และพระองค์ทรงสั่งโดยตรงในตอนท้ายของ&nbsp;&nbsp;<em>คีตา</em>&nbsp;&nbsp;ว่าหลักธรรมสูงสุดของศาสนาคือศิโรราบต่อองค์ภควานเท่านั้น&nbsp;&nbsp;ไม่มีอะไรมากไป<wbr>กว่านี้&nbsp;&nbsp;หลักธรรมของพระเวทจะส่งเสริมเราไปสู่การศิโรราบอย่างสมบูรณ์ต่อพระองค์&nbsp;&nbsp;<wbr>และเมื่อใดที่มีมารมารังควานหลักธรรมนี้&nbsp;&nbsp;องค์ภควานจะทรงปรากฏ&nbsp;&nbsp;จาก&nbsp;&nbsp;<em>บฺากะวะธัม</em>&nbsp;&nbsp;<wbr>เราเข้าใจว่าคริชณะทรงอวตารลงมาเป็นองค์บุดดฺะขณะที่ลัทธิวัตถุนิยมแพร่หลาย&nbsp;&nbsp;และ<wbr>นักวัตถุนิยมได้ใช้ข้ออ้างจากอำนาจแห่งคัมภีร์พระเวท&nbsp;&nbsp;ถึงแม้ว่าจะมีกฎเกณฑ์ข้อบังคับ<wbr>เกี่ยวกับการบูชายัญสัตว์เพื่อจุดมุ่งหมายบางประการในคัมภีร์พระเวท&nbsp;&nbsp;แต่บุคคลผู้มีแนว<wbr>โน้มไปในทางมารก็ยังทำการบูชายัญสัตว์โดยไม่มีการอ้างอิงถึงหลักธรรมของพระเวท&nbsp;&nbsp;<wbr>องค์บุดดฺะทรงปรากฏเพื่อหยุดความเหลวไหลเช่นนี้&nbsp;&nbsp;และทรงสถาปนาหลักอหิงสาแห่ง<wbr>พระเวท&nbsp;&nbsp;ดังนั้นทุก&nbsp;&nbsp;ๆ&nbsp;&nbsp;<em>อวะทาระ</em>&nbsp;&nbsp;หรืออวตารขององค์ภควานจะทรงมีพระภารกิจโดย<wbr>เฉพาะ&nbsp;&nbsp;และทั้งหมดได้อธิบายไว้ในพระคัมภีร์อย่างเปิดเผย&nbsp;&nbsp;เราไม่ควรยอมรับผู้ใดว่าเป็น<wbr>อวตารนอกจากพระคัมภีร์ได้อ้างอิงไว้&nbsp;&nbsp;ไม่เป็นความจริงที่ว่าองค์ภควานทรงปรากฏบน<wbr>แผ่นดินของประเทศอินเดียเท่านั้น&nbsp;&nbsp;พระองค์ทรงสามารถปรากฏพระวรกายได้ทุกหน<wbr>ทุกแห่งตามที่ทรงปรารถนา&nbsp;&nbsp;องค์ภควานในรูปของอวตารทุกพระองค์จะตรัสเกี่ยวกับ<wbr>ศาสนามากเท่าที่ประชาชนในยุคและสถานการณ์นั้น&nbsp;&nbsp;ๆ&nbsp;&nbsp;จะเข้าใจได้&nbsp;&nbsp;แต่พระภารกิจของ<wbr>ทุกพระองค์ทรงเหมือนกัน&nbsp;&nbsp;คือทรงนำประชาชนมาสู่ภควานจิตสำนึก&nbsp;&nbsp;และเชื่อฟังปฏิบัติ<wbr>ตามหลักธรรมแห่งศาสนา&nbsp;&nbsp;บางครั้งพระองค์เสด็จลงมาเอง&nbsp;&nbsp;บางครั้งทรงส่งผู้แทนที่เชื่อ<wbr>ถือได้มาในรูปของสาวกหรือผู้รับใช้&nbsp;&nbsp;หรือทรงแปลงพระวรกายมา
  </p>
</div>

<div class="r r-lang-en r-paragraph">
  <p>
  หลักธรรมแห่ง&nbsp;&nbsp;<em>ภควัต-คีตา</em>&nbsp;&nbsp;ได้ตรัสแก่อารจุนะ&nbsp;&nbsp;ด้วยเหตุนี้จึงเป็นการตรัสแก่<wbr>บุคคลอื่น&nbsp;&nbsp;ๆ&nbsp;&nbsp;ผู้ที่เจริญแล้ว&nbsp;&nbsp;เนื่องจากอารจุนะทรงมีความเจริญก้าวหน้ามากเมื่อเปรียบ<wbr>เทียบกับคนธรรมดาทั่วไป&nbsp;&nbsp;ในส่วนอื่น&nbsp;&nbsp;ๆ&nbsp;&nbsp;ของโลก&nbsp;&nbsp;สองบวกสองเป็นสี่คือหลักคณิตศาสตร์<wbr>ที่เป็นความจริงไม่ว่าในชั้นคณิตศาสตร์เบื้องต้นหรือชั้นสูง&nbsp;&nbsp;ถึงกระนั้นก็ยังมีการคำนวณ<wbr>ที่สูงกว่าและต่ำกว่า&nbsp;&nbsp;ดังนั้น&nbsp;&nbsp;อวตารทั้งหมดขององค์ภควานจะสอนหลักธรรมเดียวกัน&nbsp;&nbsp;แต่<wbr>จะปรากฏว่าสูงกว่าหรือต่ำกว่าขึ้นอยู่กับแต่ละสถานการณ์ที่แตกต่างกันไป&nbsp;&nbsp;หลักศาสนา<wbr>ที่สูงกว่าเริ่มจากการยอมรับสี่ระดับและสี่อาชีพแห่งชีวิตสังคม&nbsp;&nbsp;ดังจะอธิบายต่อไป&nbsp;&nbsp;จุด<wbr>มุ่งหมายทั้งหมดแห่งพระภารกิจขององค์อวตารคือการรณรงค์คริชณะจิตสำนึกทั่ว<wbr>ทุกหนทุกแห่ง&nbsp;&nbsp;จิตสำนึกเช่นนี้ปรากฏหรือไม่ปรากฏจะอยู่ภายใต้สถานการณ์ที่แตกต่างกัน<wbr>เท่านั้น
  </p>
</div>

    <div class="row">
        <div class="col-12">
            <ul class="mini-pager mt-2 pb-4">
                
                    <li class="pager-prev"><a class="btn" href="../../4/6">
                        <i class="fa fa-chevron-left"></i>
                        
                            
                            Previous
                        
                    </a></li>

                
                
                    <li class="pager-next"><a class="btn" href="../../4/8">
                        
                            
                            Next
                        
                        <i class="fa fa-chevron-right"></i>
                    </a></li>
                
            </ul>
        </div>
    </div>



</div>
</body>
</html>
