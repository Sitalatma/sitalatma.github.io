<!DOCTYPE html>

<html lang="en" class="no-js">
<head>
    <meta charset="utf-8">
    <meta name="viewport" content="width=device-width, initial-scale=1, shrink-to-fit=no">
    <meta http-equiv="x-ua-compatible" content="ie=edge">

    <title>ภควัต-คีตา ฉบับเดิม โศลก 9.6</title>
    <meta name="description" content="" />

    <link rel="stylesheet" type="text/css" href="/vedabase.css">
    <link href="https://fonts.googleapis.com/css?family=Taviraj" rel="stylesheet">
    <style>
     i {font-family: 'Taviraj', serif;font-size:1.1em;}
    </style>
</head>
<body class="has-floating-menu template-chapter-advanced use-serif justify-text" font-size="3">

<div class="container first-container">



<h1 style="text-align:center;"><a href="/bg">ภควัต-คีตา ฉบับเดิม</a></h1>
<div class="r r-title-small r-chapter">
  <h1>
    <a href="../../9">
       บทที่ เก้า
    </a>
<!-- 9 -->
  </h1>
</div>
<div class="r r-lang-en r-chapter-title r-title">
  <h2 class="section-title">
    ความรู้ที่ลับสุดยอด
  <h2>
</div>
<div class="bb r-verse">
  <h1>
  โศลก 6
  </h1>
</div>

<div class="wrapper-translation">
  <h2 class="section-title">
  <i>คำแปล</i>
  <h2>
</div>

<div class="">
  <h2 class="section-title">
  <i>คำอธิบาย</i>
  <h2>
</div>

<div class="r r-lang-en r-paragraph">
  <p>
  สำหรับคนธรรมดาทั่วไปเกือบมองไม่เห็นว่าการสร้างทางวัตถุอันมหึมานี้พักพิงอยู่ในองค์&nbsp;&nbsp;<i>ภควานฺ</i>&nbsp;&nbsp;ได้อย่างไร&nbsp;&nbsp;แต่พระองค์ทรงให้ตัวอย่างซึ่งอาจช่วยให้พวกเราเข้าใจได้&nbsp;&nbsp;ท้องฟ้าอาจเป็นปรากฏการณ์ใหญ่ที่สุดที่พวกเราสำเหนียกได้&nbsp;&nbsp;และในท้องฟ้าลมหรืออากาศเป็นปรากฏการณ์ใหญ่ที่สุดในโลกจักรวาล&nbsp;&nbsp;การเคลื่อนไหวของลมมีอิทธิพลต่อการเคลื่อนไหวของทุกสิ่งทุกอย่าง&nbsp;&nbsp;ถึงแม้ว่าลมนั้นยิ่งใหญ่ก็ยังสถิตภายในท้องฟ้า&nbsp;&nbsp;ลมมิได้อยู่นอกเหนือไปจากท้องฟ้า&nbsp;&nbsp;ในทำนองเดียวกัน&nbsp;&nbsp;ปรากฏการณ์อันน่าอัศจรรย์ในจักรวาลเกิดขึ้นได้ด้วยความปรารถนาสูงสุดขององค์&nbsp;&nbsp;<i>ภควานฺ</i>&nbsp;&nbsp;และทั้งหมดอยู่ภายใต้การบังคับบัญชาแห่งความปรารถนาสูงสุดของพระองค์&nbsp;&nbsp;ดังที่พวกเราทั่วไปจะกล่าวว่า&nbsp;&nbsp;แม้แต่ใบหญ้าไม่อาจเคลื่อนไหวได้หากปราศจากซึ่งความปรารถนาขององค์<i>ภควานฺ</i>&nbsp;&nbsp;ดังนั้น&nbsp;&nbsp;จากความปรารถนาของพระองค์ทุกสิ่งทุกอย่างได้รับการดำรงรักษาไว้และทุกสิ่งทุกอย่างถูกทำลายลง&nbsp;&nbsp;ถึงกระนั้น&nbsp;&nbsp;พระองค์ยังทรงอยู่ห่างจากทุกสิ่งทุกอย่างดังเช่นท้องฟ้าอยู่ห่างจากกระแสของลมฉันใด
  </p>
</div>

<div class="r r-lang-en r-paragraph">
  <p>
  ได้กล่าวไว้ใน&nbsp;&nbsp;<i>อุปนิษทฺ</i>&nbsp;&nbsp;ว่า&nbsp;&nbsp;<i>ยทฺ-ภีษา&nbsp;&nbsp;วาตฮ&nbsp;&nbsp;ปวเต</i>&nbsp;&nbsp;“ลมที่พัดไปก็เนื่องมาจากความกลัวองค์&nbsp;&nbsp;<i>ภควานฺ</i>&nbsp;&nbsp;”&nbsp;&nbsp;<i>(ไตตฺติรีย&nbsp;&nbsp;อุปนิษทฺ&nbsp;&nbsp;2.8.1)</i>&nbsp;&nbsp;ใน&nbsp;&nbsp;<i>พฺฤหทฺ-อารณฺยก&nbsp;&nbsp;อุปนิษทฺ</i>&nbsp;&nbsp;(3.8.9)&nbsp;&nbsp;กล่าวไว้ว่า&nbsp;&nbsp;<i>เอตสฺย&nbsp;&nbsp;วา&nbsp;&nbsp;อกฺษรสฺย&nbsp;&nbsp;ปฺรศาสเน&nbsp;&nbsp;คารฺคิ&nbsp;&nbsp;สูรฺย-จนฺทฺรมสะอุ&nbsp;&nbsp;วิธฺฤตะอุ&nbsp;&nbsp;ติษฺฐต&nbsp;&nbsp;เอตสฺย&nbsp;&nbsp;วา&nbsp;&nbsp;อกฺษรสฺย&nbsp;&nbsp;ปฺรศาสเน&nbsp;&nbsp;คารฺคิ&nbsp;&nbsp;ทฺยาวฺ-อาปฺฤตฺหิวฺยะอุ&nbsp;&nbsp;วิธฺฤตะอุ&nbsp;&nbsp;ติษฺฐตฮ</i>&nbsp;&nbsp;“โดยคำสั่งสูงสุด&nbsp;&nbsp;ภายใต้การควบคุมขององค์&nbsp;&nbsp;<i>ภควานฺ</i>&nbsp;&nbsp;ดวงจันทร์&nbsp;&nbsp;ดวงอาทิตย์&nbsp;&nbsp;และดาวเคราะห์ยิ่งใหญ่อื่น&nbsp;&nbsp;ๆ&nbsp;&nbsp;จึงเคลื่อนไหว”&nbsp;&nbsp;ใน&nbsp;&nbsp;<i>พฺรหฺม-สํหิตา</i>&nbsp;&nbsp;(5.52)&nbsp;&nbsp;กล่าวไว้เช่นกันว่า
  </p>
</div>

<div class="r r-lang-en r-paragraph">
  <p>
  นี่คือคำอธิบายเกี่ยวกับการเคลื่อนไหวของดวงอาทิตย์&nbsp;&nbsp;กล่าวไว้ว่า&nbsp;&nbsp;ดวงอาทิตย์ถือว่าเป็นพระเนตรข้างหนึ่งขององค์&nbsp;&nbsp;<i>ภควานฺ</i>&nbsp;&nbsp;และมีพลังอำนาจมหาศาลในการกระจายความร้อนและแสง&nbsp;&nbsp;ถึงกระนั้น&nbsp;&nbsp;ดวงอาทิตย์ก็โคจรไปตามหน้าที่ด้วยคำสั่งและความปรารถนาสูงสุดขององค์&nbsp;&nbsp;<i>โควินฺท</i>&nbsp;&nbsp;ฉะนั้น&nbsp;&nbsp;จากวรรณกรรมพระ&nbsp;&nbsp;<i>เวท</i>&nbsp;&nbsp;เราพบหลักฐานว่า&nbsp;&nbsp;ปรากฏการณ์ทางวัตถุที่เราเห็นว่าเป็นสิ่งอัศจรรย์และยิ่งใหญ่มากนี้&nbsp;&nbsp;อยู่ภายใต้การควบคุมอันสมบูรณ์ของบุคลิกภาพสูงสุดแห่งพระเจ้า&nbsp;&nbsp;จะอธิบายในโศลกต่อ&nbsp;&nbsp;ๆ&nbsp;&nbsp;ไปของบทนี้
  </p>
</div>

    <div class="row">
        <div class="col-12">
            <ul class="mini-pager mt-2 pb-4">
                
                    <li class="pager-prev"><a class="btn" href="../../9/5">
                        <i class="fa fa-chevron-left"></i>
                        
                            
                            Previous
                        
                    </a></li>

                
                
                    <li class="pager-next"><a class="btn" href="../../9/7">
                        
                            
                            Next
                        
                        <i class="fa fa-chevron-right"></i>
                    </a></li>
                
            </ul>
        </div>
    </div>



</div>
</body>
</html>
