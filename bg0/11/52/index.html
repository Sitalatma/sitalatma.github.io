<!DOCTYPE html>

<html lang="en" class="no-js">
<head>
    <meta charset="utf-8">
    <meta name="viewport" content="width=device-width, initial-scale=1, shrink-to-fit=no">
    <meta http-equiv="x-ua-compatible" content="ie=edge">

    <title>ภควัต-คีตา ฉบับเดิม โศลก 11.52</title>
    <meta name="description" content="" />

    <link rel="stylesheet" type="text/css" href="/vedabase.css">
</head>
<body class="has-floating-menu template-chapter-advanced use-serif justify-text" font-size="3">

<div class="container first-container">



<h1 style="text-align:center;"><a href="/bg0">ภควัต-คีตา ฉบับเดิม</a></h1>
<div class="r r-title-small r-chapter">
  <h1>
    <a href="../../11">
       บทที่ สิบเอ็ด
    </a>
<!-- 11 -->
  </h1>
</div>
<div class="r r-lang-en r-chapter-title r-title">
  <h2 class="section-title">
    รูปลักษณ์จักรวาล
  <h2>
</div>
<div class="bb r-verse">
  <h1>
  โศลก 52
  </h1>
</div>

<div class="r r-lang-en r-verse-text">
  
  <em>ชรี-บฺะกะวาน อุวาชะ</em><br /><em>สุ-ดุรดารชัม อิดัม รูพัม<br />ดริชทะวาน อสิ ยัน มะมะ</em><br /><em>เดวะ อพิ อัสยะ รูพัสยะ<br />นิทยัม ดารชะนะ-คางคชิณะฮ</em>
  
</div>

<div class="r r-lang-en r-synonyms">
  <p>
  <em>ชรี-บฺะกะวาน อุวาชะ</em>&nbsp;&nbsp;-&nbsp;&nbsp;บุคลิกภาพสูงสุดแห่งพระเจ้าตรัส<em>, สุ-ดุรดารชัม</em>&nbsp;&nbsp;-&nbsp;&nbsp;เห็นได้ยากมาก, <em>อิดัม</em>&nbsp;&nbsp;-&nbsp;&nbsp;นี้, <em>รูพัม</em>&nbsp;&nbsp;-&nbsp;&nbsp;รูปลักษณ์, <em>ดริชทะวาน อสิ</em>&nbsp;&nbsp;-&nbsp;&nbsp;ดังที่เธอได้เห็น, <em>ยัท</em>&nbsp;&nbsp;-&nbsp;&nbsp;ซึ่ง<em>, มะมะ</em>&nbsp;&nbsp;-&nbsp;&nbsp;ของข้า, <em>เดวาฮ</em>&nbsp;&nbsp;-&nbsp;&nbsp;เหล่าเทวดา, <em>อพิ</em>&nbsp;&nbsp;-&nbsp;&nbsp;เช่นกัน, <em>อัสยะ</em>&nbsp;&nbsp;-&nbsp;&nbsp;นี้, <em>รูพัสยะ</em>&nbsp;&nbsp;-&nbsp;&nbsp;รูปลักษณ์, <em>นิทยัม</em>&nbsp;&nbsp;-&nbsp;&nbsp;อมตะ, <em>ดารชะนะ-คางคชิณะฮ</em>&nbsp;&nbsp;-&nbsp;&nbsp;ปรารถนาที่จะได้เห็น
  </p>
</div>

<div class="wrapper-translation">
  <h2 class="section-title">
  <em>คำแปล</em>
  <h2>
</div>

<div class="r r-lang-en r-translation">
  <p>
  บุคลิกภาพสูงสุดแห่งพระเจ้าตรัสว่า&nbsp;&nbsp;อารจุนะที่รัก&nbsp;&nbsp;รูปลักษณ์ของข้าที่เธอกำลังเห็นอยู่นี้เป็นสิ่งยากมากที่จะเห็นได้&nbsp;&nbsp;แม้แต่เหล่าเทวดายังแสวงหาโอกาสเสมอที่จะได้เห็นรูปลักษณ์อันเป็นที่รักยิ่งนี้
  </p>
</div>

<div class="wrapper-purport">
  <h2 class="section-title">
  <em>คำอธิบาย</em>
  <h2>
</div>

<div class="r r-lang-en r-paragraph">
  <p>
  โศลกที่สี่สิบแปดของบทนี้&nbsp;&nbsp;คริชณะทรงสรุปการเปิดเผยรูปลักษณ์จักรวาลของพระองค์และตรัสแก่อารจุนะว่า&nbsp;&nbsp;จากการทำบุญมาก&nbsp;&nbsp;ๆ&nbsp;&nbsp;และทำพิธีบูชา&nbsp;&nbsp;ฯลฯ&nbsp;&nbsp;จะไม่สามารถเห็นรูปลักษณ์นี้ได้&nbsp;&nbsp;ณ&nbsp;&nbsp;ที่นี้ได้ใช้คำว่า&nbsp;&nbsp;<em>สุ-ดุรดารชัม</em>&nbsp;&nbsp;แสดงให้เห็นว่ารูปลักษณ์สองกรของคริชณะเป็นความลับยิ่งขึ้นไปอีก&nbsp;&nbsp;เราอาจสามารถเห็นรูปลักษณ์จักรวาลของคริชณะด้วยการบวกการอุทิศตนเสียสละรับใช้เข้าไปอีกนิดหนึ่งกับกิจกรรมต่าง&nbsp;&nbsp;ๆ&nbsp;&nbsp;เช่นการบำเพ็ญเพียร&nbsp;&nbsp;การศึกษาคัมภีร์พระเวท&nbsp;&nbsp;และการคาดคะเนทางปรัชญา&nbsp;&nbsp;ซึ่งอาจจะเป็นไปได้&nbsp;&nbsp;แต่หากปราศจากการเจือ&nbsp;&nbsp;<em>บัฺคธิ</em>&nbsp;&nbsp;เข้าไปเราจะไม่สามารถเห็น&nbsp;&nbsp;ดังที่ได้อธิบายไว้แล้ว&nbsp;&nbsp;แต่เหนือไปกว่ารูปลักษณ์จักรวาล&nbsp;&nbsp;รูปลักษณ์คริชณะสองกรยิ่งเห็นได้ยากขึ้นไปอีก&nbsp;&nbsp;แม้แต่เทวดา&nbsp;&nbsp;เช่น&nbsp;&nbsp;พระพรหม&nbsp;&nbsp;และพระศิวะ&nbsp;&nbsp;ทรงปรารถนาที่จะเห็นคริชณะ&nbsp;&nbsp;เรามีหลักฐานใน&nbsp;&nbsp;<em>ชรีมัด-บฺากะวะธัม</em>&nbsp;&nbsp;ว่า&nbsp;&nbsp;ขณะที่คริชณะทรงประทับอยู่ในครรภ์ของพระมารดาเดวะคี&nbsp;&nbsp;เหล่าเทวดาทั้งหลายจากสรวงสวรรค์มาดูความอัศจรรย์ของคริชณะและได้ถวายบทมนต์อันไพเราะแด่องค์ภควาน&nbsp;&nbsp;ถึงแม้ว่าขณะนั้นพระองค์ยังไม่ทรงปรากฏให้เห็นแต่เหล่าเทวดาทรงรอที่จะเห็นพระองค์&nbsp;&nbsp;คนโง่เขลาอาจเยาะเย้ยองค์ภควาน&nbsp;&nbsp;คิดว่าพระองค์ทรงเป็นบุคคลธรรมดาและอาจถวายความเคารพต่อ&nbsp;&nbsp;“บางสิ่งบางอย่าง”&nbsp;&nbsp;ที่ไร้รูปลักษณ์ภายในพระองค์ซึ่งมิใช่เป็นการเคารพพระองค์&nbsp;&nbsp;เช่นนี้เป็นลักษณะที่ไร้สาระทั้งสิ้น&nbsp;&nbsp;เหล่าเทวดา&nbsp;&nbsp;เช่น&nbsp;&nbsp;พระพรหมและพระศิวะทรงปรารถนาจะเห็นคริชณะในรูปลักษณ์สองกรของพระองค์จริง&nbsp;&nbsp;ๆ
  </p>
</div>

<div class="r r-lang-en r-paragraph">
  <p>
  ใน&nbsp;&nbsp;<em>ภควัต-คีตา</em>&nbsp;&nbsp;(9.11)&nbsp;&nbsp;ได้ยืนยันไว้ว่า&nbsp;&nbsp;<em>อวะจานันทิ&nbsp;&nbsp;มาม&nbsp;&nbsp;มูดฺา&nbsp;&nbsp;มานุชีม&nbsp;&nbsp;ทะนุม&nbsp;&nbsp;อาชริทัม</em>&nbsp;&nbsp;พระองค์ไม่ทรงปรากฏให้คนโง่เขลาที่เยาะเย้ยพระองค์เห็น&nbsp;&nbsp;ดังที่ได้ยืนยันไว้โดย&nbsp;&nbsp;<em>บระฮมะ-สัมฮิทา</em>&nbsp;&nbsp;และโดยคริชณะเองใน&nbsp;&nbsp;<em>ภควัต-คีตา</em>&nbsp;&nbsp;ว่า&nbsp;&nbsp;พระวรกายของคริชณะทรงเป็นทิพย์โดยสมบูรณ์&nbsp;&nbsp;เปี่ยมไปด้วยความสุขเกษมสำราญและเป็นอมตะนิรันดร&nbsp;&nbsp;พระวรกายของพระองค์ทรงไม่เหมือนกับร่างกายวัตถุ&nbsp;&nbsp;แต่สำหรับบางคนที่ศึกษาเกี่ยวกับคริชณะด้วยการอ่าน&nbsp;&nbsp;<em>ภควัต-คีตา</em>&nbsp;&nbsp;หรือคัมภีร์พระเวทในทำนองเดียวกันนี้&nbsp;&nbsp;คริชณะกลายมาเป็นปัญหาเพราะเขาใช้กรรมวิธีทางวัตถุพิจารณาว่าคริชณะทรงเป็นบุคลิกภาพผู้ยิ่งใหญ่ในประวัติศาสตร์และเป็นนักปราชญ์ผู้มีปัญญาเลอเลิศ&nbsp;&nbsp;แต่พระองค์ทรงเป็นมนุษย์ธรรมดา&nbsp;&nbsp;ถึงแม้พระองค์ทรงมีพลังอำนาจมากก็ยังต้องยอมรับร่างวัตถุ&nbsp;&nbsp;ในที่สุดพวกเขาคิดว่าสัจธรรมที่สมบูรณ์เป็นสิ่งที่ไม่มีรูปลักษณ์และยึดติดอยู่กับธรรมชาติวัตถุ&nbsp;&nbsp;เช่นนี้&nbsp;&nbsp;เป็นการคำนวณทางวัตถุเกี่ยวกับองค์ภควาน&nbsp;&nbsp;การคำนวณอีกแบบหนึ่งคือการคาดคะเน&nbsp;&nbsp;พวกที่แสวงหาความรู้จึงคาดคะเนเกี่ยวกับคริชณะ&nbsp;&nbsp;และพิจารณาว่าพระองค์ทรงมีความสำคัญน้อยกว่ารูปลักษณ์จักรวาลของพระองค์&nbsp;&nbsp;ดังนั้น&nbsp;&nbsp;บางคนคิดว่ารูปลักษณ์จักรวาลของคริชณะที่ทรงปรากฏให้อารจุนะเห็นมีความสำคัญมากกว่ารูปลักษณ์ส่วนพระองค์&nbsp;&nbsp;ตามบุคคลเหล่านี้รูปลักษณ์ส่วนพระองค์ขององค์ภควานเป็นบางสิ่งบางอย่างที่จินตนาการขึ้นมา&nbsp;&nbsp;โดยเชื่อว่าในระดับสุดท้ายสัจธรรมที่สมบูรณ์ไม่ใช่เป็นบุคคล&nbsp;&nbsp;แต่กรรมวิธีทิพย์ได้อธิบายไว้ใน&nbsp;&nbsp;<em>ภควัต-คีตา</em>&nbsp;&nbsp;บทที่สี่ว่า&nbsp;&nbsp;ให้สดับฟังเกี่ยวกับคริชณะจากบุคคลที่เชื่อถือได้&nbsp;&nbsp;เช่นนี้คือกรรมวิธีของพระเวทโดยแท้จริง&nbsp;&nbsp;พวกที่อยู่ในสายพระเวทโดยแท้จริงสดับฟังเกี่ยวกับคริชณะจากผู้ที่เชื่อถือได้&nbsp;&nbsp;ด้วยการสดับฟังเกี่ยวกับพระองค์เป็นอาจิณแล้วคริชณะจะกลายมาเป็นที่รัก&nbsp;&nbsp;ดังที่เราได้กล่าวไว้หลายครั้งว่า&nbsp;&nbsp;คริชณะทรงถูกปกคลุมด้วยพลัง&nbsp;&nbsp;<em>โยกะ-มายา</em>&nbsp;&nbsp;ของพระองค์&nbsp;&nbsp;ทรงไม่เปิดเผยหรือให้ผู้ใดเห็น&nbsp;&nbsp;คนที่พระองค์ทรงเปิดเผยให้เท่านั้นจึงสามารถเห็นพระองค์&nbsp;&nbsp;ได้ยืนยันไว้เช่นนี้ในวรรณกรรมพระเวทว่า&nbsp;&nbsp;สำหรับดวงวิญญาณที่ศิโรราบจึงสามารถเข้าใจสัจธรรมโดยแท้จริง&nbsp;&nbsp;นักทิพย์นิยมผู้ปฏิบัติคริชณะจิตสำนึกอย่างต่อเนื่อง&nbsp;&nbsp;และด้วยการอุทิศตนเสียสละรับใช้ต่อคริชณะ&nbsp;&nbsp;จึงสามารถมีจักษุทิพย์ที่สว่างไสวขึ้นและสามารถเห็นคริชณะจากการเปิดเผย&nbsp;&nbsp;การเปิดเผยเช่นนี้เป็นไปไม่ได้แม้แต่เทวดา&nbsp;&nbsp;ดังนั้น&nbsp;&nbsp;จึงเป็นการยากแม้แต่พวกเทวดาที่จะเข้าใจคริชณะ&nbsp;&nbsp;และเหล่าเทวดาที่เจริญแล้วหวังเสมอว่าจะได้เห็นคริชณะในรูปลักษณ์สองกร&nbsp;&nbsp;โดยสรุปก็คือ&nbsp;&nbsp;การเห็นรูปลักษณ์จักรวาลของคริชณะเป็นสิ่งที่ยาก&nbsp;&nbsp;จึงเป็นไปไม่ได้สำหรับทุก&nbsp;&nbsp;ๆ&nbsp;&nbsp;คน&nbsp;&nbsp;และยากยิ่งขึ้นไปอีกที่จะเข้าใจรูปลักษณ์ของพระองค์ในรูป&nbsp;&nbsp;<em>ชยามะสุนดะระ</em>
  </p>
</div>

    <div class="row">
        <div class="col-12">
            <ul class="mini-pager mt-2 pb-4">
                
                    <li class="pager-prev"><a class="btn" href="../../11/51">
                        <i class="fa fa-chevron-left"></i>
                        
                            
                            Previous
                        
                    </a></li>

                
                
                    <li class="pager-next"><a class="btn" href="../../11/53">
                        
                            
                            Next
                        
                        <i class="fa fa-chevron-right"></i>
                    </a></li>
                
            </ul>
        </div>
    </div>



</div>
</body>
</html>
