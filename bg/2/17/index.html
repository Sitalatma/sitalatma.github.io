<!DOCTYPE html>

<html lang="en" class="no-js">
<head>
    <meta charset="utf-8">
    <meta name="viewport" content="width=device-width, initial-scale=1, shrink-to-fit=no">
    <meta http-equiv="x-ua-compatible" content="ie=edge">

    <title>ภควัต-คีตา ฉบับเดิม โศลก 2.17</title>
    <meta name="description" content="" />

    <link rel="stylesheet" type="text/css" href="/vedabase.css">
</head>
<body class="has-floating-menu template-chapter-advanced use-serif justify-text" font-size="3">

<div class="container first-container">



<h1 style="text-align:center;"><a href="/bg">ภควัต-คีตา ฉบับเดิม</a></h1>
<div class="r r-title-small r-chapter">
  <h1>
    <a href="../../2">
       บทที่ สอง
    </a>
<!-- 2 -->
  </h1>
</div>
<div class="r r-lang-en r-chapter-title r-title">
  <h2 class="section-title">
    บทสรุป ภควัต-คีตา
  <h2>
</div>
<div class="bb r-verse">
  <h1>
  โศลก 17
  </h1>
</div>

<div class="r r-lang-en r-verse-text">
  
  <em>อวินาชิ ทุ ทัด วิดดิ<br />เยนะ สารวัม อิดัม ทะทัม</em><br /><em>วินาชัม อัพยะยัสยาสยะ<br />นะ คัชชิท คารทุม อารฮะทิ</em>
  
</div>

<div class="r r-lang-en r-synonyms">
  <p>
  <em>อวินาชิ</em> — ไม่เสื่อมสลาย, <em>ทุ</em> — แต่, <em>ทัท</em> — นั้น, <em>วิดดิ</em> — รู้มัน, <em>เยนะ</em> — ผู้ซึ่ง, <em>สารวัม</em> — ร่างกายทั้งหมด, <em>อิดัม</em> — นี้, <em>ทะทัม</em> — แผ่กระจายไปทั่ว, <em>วินาชัม</em> — การทำลาย, <em>อัพยะยัสยะ</em> — แห่งการไม่เสื่อม สลาย, <em>อัสยะ</em> — ของมัน<em>, นะ คัชชิท</em> — ไม่มีใคร, <em>คารทุม</em> — ทำ, <em>อารฮะทิ</em> — สามารถ
  </p>
</div>

<div class="wrapper-translation">
  <h2 class="section-title">
  <em>คำแปล</em>
  <h2>
</div>

<div class="r r-lang-en r-translation">
  <p>
  เธอควรทราบว่าสิ่งที่แผ่กระจายไปทั่วร่างกายถูกทำลายไม่ได้&nbsp;&nbsp;ไม่มีผู้ใดสามารถ&nbsp;&nbsp;ทำลายดวงวิญญาณที่ไม่มีวันเสื่อมสลายนี้ได้
  </p>
</div>

<div class="wrapper-purport">
  <h2 class="section-title">
  <em>คำอธิบาย</em>
  <h2>
</div>

<div class="r r-lang-en r-paragraph">
  <p>
  โศลกนี้อธิบายถึงธรรมชาติอันแท้จริงของดวงวิญญาณที่แผ่กระจายไปทั่ว&nbsp;&nbsp;ร่างกาย&nbsp;&nbsp;ใคร&nbsp;&nbsp;ๆ&nbsp;&nbsp;ก็สามารถเข้าใจได้ว่าสิ่งที่แผ่กระจายไปทั่วร่างกายคือจิตสำนึก&nbsp;&nbsp;ทุก&nbsp;&nbsp;คนรู้สึกถึงความเจ็บปวดและความสุขของร่างกายตามส่วนต่าง&nbsp;&nbsp;ๆ&nbsp;&nbsp;หรือทั่วร่าง&nbsp;&nbsp;การแผ่&nbsp;&nbsp;กระจายของจิตสำนึกนี้จำกัดอยู่ภายในร่างกายของตนเอง&nbsp;&nbsp;ความเจ็บปวดและความสุข&nbsp;&nbsp;ของร่างหนึ่ง&nbsp;&nbsp;อีกร่างหนึ่งไม่สามารถรู้ได้&nbsp;&nbsp;ดังนั้นในแต่ละร่างคือการรวมตัวของปัจเจก&nbsp;&nbsp;วิญญาณและลักษณะอาการของจิตวิญญาณที่อยู่ในร่างสำเหนียกจากปัจเจกจิตสำนึก&nbsp;&nbsp;ดวงวิญญาณนี้มีขนาดเศษหนึ่งส่วนหนึ่งหมื่นของปลายเส้นผม&nbsp;&nbsp;<em>ชเวทาชวะทะระ&nbsp;&nbsp;อุพะนิ-&nbsp;&nbsp;ชัด</em>&nbsp;&nbsp;(5.9)&nbsp;&nbsp;ยืนยันไว้ดังนี้
  </p>
</div>

<div class="r r-lang-en r-verse-text">
  
  <em>บาลากระ-ชะทะ-บฺากัสยะ<br />ชะทะดฺา คัลพิทัสยะ ชะ</em><br /><em>บฺาโก จีวะฮ สะ วิกเยยะฮ<br />สะ ชานันทยายะ คัลพะเท</em>
  
</div>

<div class="r r-lang-en r-paragraph">
  <p>
  “เมื่อปลายเส้นผมแบ่งออกเป็นร้อยส่วน&nbsp;&nbsp;และเศษหนึ่งส่วนร้อยนี้แบ่งออกเป็นร้อยส่วน&nbsp;&nbsp;อีกครั้ง&nbsp;&nbsp;แต่ละส่วนคือขนาดของดวงวิญญาณ”&nbsp;&nbsp;ในลักษณะเดียวกัน&nbsp;&nbsp;คำแปลเดียวกันนี้ได้&nbsp;&nbsp;กล่าวไว้ว่า
  </p>
</div>

<div class="r r-lang-en r-verse-text">
  
  <em>เคชากระ-ชะทะ-บฺากัสยะ<br />ชะทามชะฮ สาดริชาทมะคะฮ</em><br /><em>จีวะฮ สูคชมะ-สวะรูโพ ´ยัม<br />สังคฺยาทีโท ฮิ ชิท-คะณะฮ</em>
  
</div>

<div class="r r-lang-en r-paragraph">
  <p>
  “มีละอองอะตอมทิพย์นับจำนวนไม่ถ้วนวัดขนาดได้เศษหนึ่งส่วนหนึ่งหมื่นของจุดปลาย&nbsp;&nbsp;เส้นผม”
  </p>
</div>

<div class="r r-lang-en r-paragraph">
  <p>
  ฉะนั้น&nbsp;&nbsp;ปัจเจกวิญญาณทิพย์คืออะตอมทิพย์ที่เล็กกว่าอะตอมวัตถุ&nbsp;&nbsp;และอะตอม&nbsp;&nbsp;นี้มีจำนวนนับไม่ถ้วน&nbsp;&nbsp;ละอองทิพย์ที่เล็กมากนี้เป็นหลักฐานของร่างวัตถุและอิทธิพลของ&nbsp;&nbsp;ละอองทิพย์นี้แผ่กระจายไปทั่วร่าง&nbsp;&nbsp;เสมือนดั่งอิทธิพลของฤทธิ์ยาที่แผ่กระจายไปทั่ว&nbsp;&nbsp;ร่างกาย&nbsp;&nbsp;คลื่นแห่งดวงวิญญาณทิพย์นี้มีความรู้สึกไปทั่วร่างกายด้วยจิตสำนึก&nbsp;&nbsp;นี่คือข้อ&nbsp;&nbsp;พิสูจน์ว่าดวงวิญญาณมีอยู่&nbsp;&nbsp;สามัญชนทั่วไปสามารถเข้าใจว่าร่างวัตถุที่ไร้จิตสำนึกคือ&nbsp;&nbsp;ร่างที่ตายซาก&nbsp;&nbsp;จิตสำนึกนี้ไม่สามารถเรียกกลับคืนเข้ามาสู่ร่างกายได้ด้วยวิธีจัดการทาง&nbsp;&nbsp;วัตถุ&nbsp;&nbsp;ฉะนั้น&nbsp;&nbsp;จิตสำนึกมิได้มีผลมาจากจำนวนการรวมตัวของวัตถุ&nbsp;&nbsp;แต่มีผลมาจากดวง&nbsp;&nbsp;วิญญาณ&nbsp;&nbsp;ใน&nbsp;&nbsp;<em>มุณดะคะ&nbsp;&nbsp;อุพะนิชัด</em>&nbsp;&nbsp;(3.1.9)&nbsp;&nbsp;ขนาดของละอองวิญญาณได้อธิบายเพิ่มเติม&nbsp;&nbsp;ไว้ดังนี้
  </p>
</div>

<div class="r r-lang-en r-verse-text">
  
  <em>เอโช ´ณุร อาทมา เชทะสา เวดิทัพโย<br />ยัสมิน พราณะฮ พันชะดฺา สัมวิเวชะ</em><br /><em>พราไณช ชิททัม สารวัม โอทัม พระจานาม<br />ยัสมิน วิชุดเดฺ วิบฺะวะทิ เอชะ อาทมา</em>
  
</div>

<div class="r r-lang-en r-paragraph">
  <p>
  “ดวงวิญญาณมีขนาดคล้ายอะตอม&nbsp;&nbsp;สามารถสำเหนียกได้ด้วยปัญญาที่สมบูรณ์&nbsp;&nbsp;ดวง&nbsp;&nbsp;วิญญาณอะตอมนี้ลอยอยู่ในอากาศห้าชนิด&nbsp;&nbsp;(<em>พราณะ&nbsp;&nbsp;อพานะ&nbsp;&nbsp;วิยานะ&nbsp;&nbsp;สะมานะ</em>&nbsp;&nbsp;และ&nbsp;&nbsp;<em>อุดานะ</em>)สถิตอยู่ในหัวใจและมีอิทธิพลแผ่กระจายไปทั่วร่างกายของสิ่งมีชีวิต&nbsp;&nbsp;เมื่อดวง&nbsp;&nbsp;วิญญาณบริสุทธิ์จากมลทินของลมวัตถุห้าชนิดอิทธิพลทิพย์ในตัวเองจะปรากฏออกมา”
  </p>
</div>

<div class="r r-lang-en r-paragraph">
  <p>
  ระบบ&nbsp;&nbsp;<em>ฮะทฺะ-โยกะ</em>&nbsp;&nbsp;มีจุดมุ่งหมายเพื่อควบคุมลมห้าชนิดที่หมุนเวียนอยู่รอบ&nbsp;&nbsp;ดวงวิญญาณอันบริสุทธิ์ด้วยท่านั่งต่าง&nbsp;&nbsp;ๆ&nbsp;&nbsp;มิใช่เพื่อผลประโยชน์ทางวัตถุแต่เพื่อความ&nbsp;&nbsp;หลุดพ้นของดวงวิญญาณจากพันธนาการแห่งบรรยากาศวัตถุ
  </p>
</div>

<div class="r r-lang-en r-paragraph">
  <p>
  ดังนั้น&nbsp;&nbsp;วรรณกรรมพระเวททั้งหมดยอมรับองค์ประกอบแห่งดวงวิญญาณ&nbsp;&nbsp;คน&nbsp;&nbsp;ปกติทั่วไปมีความรู้สึกจริงเช่นนี้เหมือนกันจากประสบการณ์&nbsp;&nbsp;มีแต่คนวิกลจริตเท่านั้นที่&nbsp;&nbsp;คิดว่าละอองดวงวิญญาณนี้คือ&nbsp;&nbsp;<em>วิชณุ-ทัทวะ</em>&nbsp;&nbsp;ที่แผ่กระจายไปทั่ว
  </p>
</div>

<div class="r r-lang-en r-paragraph">
  <p>
  อิทธิพลของดวงวิญญาณสามารถแผ่กระจายไปทั่วเฉพาะร่าง&nbsp;&nbsp;ตาม&nbsp;&nbsp;<em>มุณดะ-&nbsp;&nbsp;คะอุพะนิชัด</em>&nbsp;&nbsp;ดวงวิญญาณนี้สถิตในหัวใจของทุก&nbsp;&nbsp;ๆ&nbsp;&nbsp;ชีวิต&nbsp;&nbsp;และดวงวิญญาณอยู่เหนือ&nbsp;&nbsp;อำนาจของนักวิทยาศาสตร์ทางวัตถุที่จะรู้ถึงคุณค่า&nbsp;&nbsp;นักวิทยาศาสตร์บางท่านยืนยัน&nbsp;&nbsp;อย่างเบาปัญญาว่าไม่มีดวงวิญญาณ&nbsp;&nbsp;ปัจเจกวิญญาณอยู่ในหัวใจคู่กับ&nbsp;&nbsp;<em>พระระมาทมา</em>&nbsp;&nbsp;อย่างแน่นอน&nbsp;&nbsp;ฉะนั้น&nbsp;&nbsp;พลังงานการเคลื่อนไหวทั้งหมดกำเนิดจากส่วนนี้ของร่างกาย&nbsp;&nbsp;เม็ด&nbsp;&nbsp;โลหิตที่นำออกซิเจนจากปอดรวบรวมพลังงานจากดวงวิญญาณ&nbsp;&nbsp;เมื่อดวงวิญญาณออก&nbsp;&nbsp;จากตำแหน่งนี้&nbsp;&nbsp;กิจกรรมการรวมตัวเพื่อผลิตโลหิตหยุดลง&nbsp;&nbsp;นักวิทยาศาสตร์การแพทย์&nbsp;&nbsp;ยอมรับความสำคัญของเม็ดโลหิตแดง&nbsp;&nbsp;แต่ไม่สามารถยืนยันแหล่งกำเนิดของพลังงาน&nbsp;&nbsp;นั้นว่าคือดวงวิญญาณ&nbsp;&nbsp;อย่างไรก็ดี&nbsp;&nbsp;วิทยาศาสตร์การแพทย์ยอมรับว่า&nbsp;&nbsp;หัวใจคือฐานแห่ง&nbsp;&nbsp;พลังงานทั้งหมดของร่างกาย
  </p>
</div>

<div class="r r-lang-en r-paragraph">
  <p>
  ละอองวิญญาณเหล่านี้เปรียบเทียบได้กับโมเลกุลของแสงอาทิตย์&nbsp;&nbsp;ภายในแสง&nbsp;&nbsp;อาทิตย์มีโมเลกุลที่เจิดจรัสนับจำนวนไม่ถ้วน&nbsp;&nbsp;เช่นเดียวกันกับปัจเจกวิญญาณหรือเศษ&nbsp;&nbsp;ย่อย&nbsp;&nbsp;ๆ&nbsp;&nbsp;ขององค์ภควาน&nbsp;&nbsp;เป็นละอองอะตอมแห่งรัศมีขององค์ภควานเรียกว่า&nbsp;&nbsp;<em>พระบฺา</em>&nbsp;&nbsp;หรือพลังงานเบื้องสูง&nbsp;&nbsp;ดังนั้น&nbsp;&nbsp;ไม่ว่าเราจะเชื่อความรู้พระเวท&nbsp;&nbsp;หรือเชื่อวิทยาศาสตร์สมัย&nbsp;&nbsp;ปัจจุบัน&nbsp;&nbsp;เราก็ไม่สามารถปฏิเสธความมีอยู่จริงของดวงวิญญาณในร่างกาย&nbsp;&nbsp;และศาสตร์&nbsp;&nbsp;แห่งดวงวิญญาณนี้องค์ภควานทรงอธิบายไว้อย่างชัดเจนใน&nbsp;&nbsp;<em>ภควัต-คีตา</em>
  </p>
</div>

    <div class="row">
        <div class="col-12">
            <ul class="mini-pager mt-2 pb-4">
                
                    <li class="pager-prev"><a class="btn" href="../../2/16">
                        <i class="fa fa-chevron-left"></i>
                        
                            
                            Previous
                        
                    </a></li>

                
                
                    <li class="pager-next"><a class="btn" href="../../2/18">
                        
                            
                            Next
                        
                        <i class="fa fa-chevron-right"></i>
                    </a></li>
                
            </ul>
        </div>
    </div>



</div>
</body>
</html>
