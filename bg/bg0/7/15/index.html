<!DOCTYPE html>

<html lang="en" class="no-js">
<head>
    <meta charset="utf-8">
    <meta name="viewport" content="width=device-width, initial-scale=1, shrink-to-fit=no">
    <meta http-equiv="x-ua-compatible" content="ie=edge">

    <title>ภควัต-คีตา ฉบับเดิม โศลก 7.15</title>
    <meta name="description" content="" />

    <link rel="stylesheet" type="text/css" href="/vedabase.css">
</head>
<body class="has-floating-menu template-chapter-advanced use-serif justify-text" font-size="3">

<div class="container first-container">



<h1 style="text-align:center;"><a href="/bg0">ภควัต-คีตา ฉบับเดิม</a></h1>
<div class="r r-title-small r-chapter">
  <h1>
    <a href="../../7">
       บทที่ เจ็ด
    </a>
<!-- 7 -->
  </h1>
</div>
<div class="r r-lang-en r-chapter-title r-title">
  <h2 class="section-title">
    ความรู้แห่งสัจธรรม
  <h2>
</div>
<div class="bb r-verse">
  <h1>
  โศลก 15
  </h1>
</div>

<div class="r r-lang-en r-verse-text">
  
  <em>นะ มาม ดุชคริทิโน มูดฺาฮ<br />พระพัดยันเท นะราดฺะมาฮ</em><br /><em>มายะยาพะฮริทะ-กยานา<br />อาสุรัม บฺาวัม อาชริทาฮ</em>
  
</div>

<div class="r r-lang-en r-synonyms">
  <p>
  <em>นะ</em>&nbsp;&nbsp;-&nbsp;&nbsp;ไม่, <em>มาม</em>&nbsp;&nbsp;-&nbsp;&nbsp;แด่ข้า, <em>ดุชคริทินะฮ</em>&nbsp;&nbsp;-&nbsp;&nbsp;คนสารเลว, <em>มูดฺาฮ</em>&nbsp;&nbsp;-&nbsp;&nbsp;โง่, <em>พระพัดยันเท</em>&nbsp;&nbsp;-&nbsp;&nbsp;ศิโรราบ, <em>นะระ- อดะมาฮ</em>&nbsp;&nbsp;-&nbsp;&nbsp;ต่ำสุดในหมู่มนุษย์, <em>มายะยา</em>&nbsp;&nbsp;-&nbsp;&nbsp;ด้วยพลังแห่งความหลง, <em>อพะฮริทะ</em>&nbsp;&nbsp;-&nbsp;&nbsp;ถูกขโมยไป, <em>กยานาฮ</em>&nbsp;&nbsp;-&nbsp;&nbsp;ความรู้ของเขา, <em>อาสุรัม</em>&nbsp;&nbsp;-&nbsp;&nbsp;มาร<em>, บฺาวัม</em>&nbsp;&nbsp;-&nbsp;&nbsp;ธรรมชาติ, <em>อาชริทาฮ</em>&nbsp;&nbsp;-&nbsp;&nbsp;รับเอา
  </p>
</div>

<div class="wrapper-translation">
  <h2 class="section-title">
  <em>คำแปล</em>
  <h2>
</div>

<div class="r r-lang-en r-translation">
  <p>
  พวกที่โง่เขลามาก&nbsp;&nbsp;ต่ำสุดในหมู่มนุษย์&nbsp;&nbsp;ถูกความหลงขโมยเอาความรู้ไป&nbsp;&nbsp;และเป็นผู้มีส่วนร่วมกับธรรมชาติมารที่ไม่เชื่อในองค์ภควาน&nbsp;&nbsp;จะไม่ศิโรราบต่อข้า
  </p>
</div>

<div class="wrapper-purport">
  <h2 class="section-title">
  <em>คำอธิบาย</em>
  <h2>
</div>

<div class="r r-lang-en r-paragraph">
  <p>
  ได้กล่าวไว้ใน&nbsp;&nbsp;<em>ภควัต-คีตา</em>&nbsp;&nbsp;ว่าเพียงแต่ศิโรราบตนเองต่อพระบาทรูปดอกบัวขององค์ภควานคริชณะ&nbsp;&nbsp;เราสามารถข้ามพ้นกฎเกณฑ์อันเข้มงวดของธรรมชาติวัตถุได้&nbsp;&nbsp;ตรงนี้ทำให้เกิดคำถามขึ้นมาว่า&nbsp;&nbsp;แล้วพวกนักปราชญ์ที่มีการศึกษา&nbsp;&nbsp;นักวิทยาศาสตร์&nbsp;&nbsp;นักธุรกิจนักบริหาร&nbsp;&nbsp;และผู้นำของคนโดยทั่วไป&nbsp;&nbsp;ทำไมจึงไม่ศิโรราบต่อพระบาทรูปดอกบัวของชรีคริชณะ&nbsp;&nbsp;องค์ภควานผู้ทรงมีพลังอำนาจทั้งปวง?&nbsp;&nbsp;<em>มุคทิ</em>&nbsp;&nbsp;หรือความมีอิสรภาพจากกฎแห่งธรรมชาติวัตถุเป็นสิ่งที่ผู้นำแห่งมนุษยชาติเสาะแสวงหาด้วยวิธีต่าง&nbsp;&nbsp;ๆ&nbsp;&nbsp;ด้วยแผนการอันยิ่งใหญ่&nbsp;&nbsp;และด้วยความอุตสาหะพยายามเป็นเวลาหลายต่อหลายปีและหลายต่อหลายชาติ&nbsp;&nbsp;หากว่าความมีอิสรภาพหลุดพ้นเป็นไปได้ด้วยเพียงแต่ศิโรราบต่อพระบาทรูปดอกบัวขององค์ภควาน&nbsp;&nbsp;แล้วทำไมผู้นำที่มีสติปัญญาและทำงานหนักเหล่านี้ไม่ยอมรับวิธีปฏิบัติที่ง่ายดายเช่นนี้?
  </p>
</div>

<div class="r r-lang-en r-paragraph">
  <p>
  <em>คีตา</em>&nbsp;&nbsp;ตอบคำถามนี้อย่างเปิดเผยว่า&nbsp;&nbsp;ผู้นำสังคมที่มีความรู้จริง&nbsp;&nbsp;เช่น&nbsp;&nbsp;พระพรหมพระศิวะ&nbsp;&nbsp;คะพิละ&nbsp;&nbsp;สี่คุมาระ&nbsp;&nbsp;มะนุ&nbsp;&nbsp;วิยาสะ&nbsp;&nbsp;เดวะละ&nbsp;&nbsp;อสิทะ&nbsp;&nbsp;จะนะคะ&nbsp;&nbsp;พระฮลาดะ&nbsp;&nbsp;บะลิ&nbsp;&nbsp;และต่อมา&nbsp;&nbsp;มัดฮวาชารยะ&nbsp;&nbsp;รามานุจาชารยะ&nbsp;&nbsp;ชรี&nbsp;&nbsp;เชธันญะ&nbsp;&nbsp;และผู้อื่นอีกมากมายที่เป็นนักปราชญ์&nbsp;&nbsp;นักการเมือง&nbsp;&nbsp;นักวิชาการ&nbsp;&nbsp;นักวิทยาศาสตร์&nbsp;&nbsp;ฯลฯ&nbsp;&nbsp;ที่มีความซื่อสัตย์จะศิโรราบต่อพระบาทรูปดอกบัวขององค์ภควานผู้ทรงมีอำนาจทั้งปวงที่เชื่อถือได้&nbsp;&nbsp;พวกที่ไม่ใช่นักปราชญ์&nbsp;&nbsp;นักวิทยาศาสตร์&nbsp;&nbsp;นักวิชาการ&nbsp;&nbsp;และนักบริหาร&nbsp;&nbsp;ฯลฯ&nbsp;&nbsp;ที่แท้จริง&nbsp;&nbsp;แต่อวดอ้างตนเองว่าเป็นบุคคลเหล่านี้เพื่อผลประโยชน์ทางวัตถุจะไม่ยอมรับแผนหรือวิธีขององค์ภควานพวกเขาไม่มีความคิดเกี่ยวกับองค์ภควาน&nbsp;&nbsp;เพียงแต่ผลิตแผนการทางโลกของตนเองและต่อมาก็สับสนอยู่กับปัญหาความเป็นอยู่ทางวัตถุ&nbsp;&nbsp;ในความพยายามที่จะแก้ปัญหาและไม่ประสบความสำเร็จ&nbsp;&nbsp;เพราะว่าพลังงาน&nbsp;&nbsp;(ธรรมชาติ)&nbsp;&nbsp;วัตถุมีพลังอำนาจมาก&nbsp;&nbsp;สามารถต้านแผนที่เชื่อถือไม่ได้ของผู้ที่ไม่เชื่อในองค์ภควาน&nbsp;&nbsp;และปิดกั้นความรู้ของ&nbsp;&nbsp;“คณะกรรมการวางแผน”
  </p>
</div>

<div class="r r-lang-en r-paragraph">
  <p>
  นักวางแผนผู้ไม่เชื่อในองค์ภควาน&nbsp;&nbsp;อธิบายไว้&nbsp;&nbsp;ณ&nbsp;&nbsp;ที่นี้ด้วยคำ&nbsp;&nbsp;<em>ดุชคริทินะฮ</em>&nbsp;&nbsp;หรือ&nbsp;&nbsp;“คนสารเลว”&nbsp;&nbsp;<em>คริที</em>&nbsp;&nbsp;หมายความถึงผู้ทำงานการกุศล&nbsp;&nbsp;นักวางแผนผู้ไม่เชื่อในองค์ภควานบางครั้งมีความฉลาดมากและมีใจกุศลเช่นกัน&nbsp;&nbsp;เพราะว่าแผนงานใหญ่ใด&nbsp;&nbsp;ๆ&nbsp;&nbsp;ไม่ว่าจะดีหรือเลวต้องใช้ปัญญาในการปฏิบัติ&nbsp;&nbsp;แต่เนื่องจากสมองของผู้ไม่เชื่อในองค์ภควานได้ถูกใช้ไปอย่างไม่เหมาะสมในการต่อต้านแผนของพระองค์&nbsp;&nbsp;นักวางแผนผู้ไม่เชื่อในองค์ภควานจึงถูกเรียกว่า&nbsp;&nbsp;<em>ดุชคริที</em>&nbsp;&nbsp;ซึ่งแสดงว่าปัญญาและความพยายามถูกนำไปในทางที่ผิด
  </p>
</div>

<div class="r r-lang-en r-paragraph">
  <p>
  ใน&nbsp;&nbsp;<em>คีตา</em>&nbsp;&nbsp;ได้กล่าวไว้อย่างชัดเจนว่า&nbsp;&nbsp;พลังงานวัตถุดำเนินไปภายใต้คำสั่งขององค์ภควานอย่างสมบูรณ์โดยไม่มีอำนาจที่เป็นอิสระ&nbsp;&nbsp;จึงดำเนินไปเหมือนเงาที่เคลื่อนตามการเคลื่อนไหวของตัวจริง&nbsp;&nbsp;ถึงกระนั้น&nbsp;&nbsp;พลังงานวัตถุก็มีพลังอำนาจมากและผู้ไม่เชื่อในองค์ภควานอันเนื่องมาจากอารมณ์ที่เห็นว่าไม่มีองค์ภควานจึงไม่สามารถรู้ว่ามันดำเนินไปอย่างไร&nbsp;&nbsp;และไม่สามารถรู้ถึงแผนของพระองค์&nbsp;&nbsp;ภายใต้ความหลงและภายใต้ระดับตัณหาและอวิชชา&nbsp;&nbsp;แผนของเขาทั้งหมดจึงล้มเหลว&nbsp;&nbsp;ดังเช่นกรณีของ&nbsp;&nbsp;<em>ฮิรัณยะคะชิพุ</em>&nbsp;&nbsp;และ&nbsp;&nbsp;<em>ราวะณะ</em>&nbsp;&nbsp;ที่แผนการถูกทำลายเป็นผุยผง&nbsp;&nbsp;ถึงแม้ว่าทั้งสองเป็นผู้ที่มีความรู้ทางวัตถุสูงเหมือนกับนักวิทยาศาสตร์&nbsp;&nbsp;นักปราชญ์&nbsp;&nbsp;นักบริหาร&nbsp;&nbsp;และนักวิชาการ&nbsp;&nbsp;<em>ดุชคริทินะ</em>&nbsp;&nbsp;หรือคนสารเลวเหล่านี้มีอยู่สี่รูปแบบดังจะอธิบายต่อไปนี้
  </p>
</div>

<div class="r r-lang-en r-paragraph">
  <p>
  (1)&nbsp;&nbsp;<em>มุดฺะ</em>&nbsp;&nbsp;คือพวกที่โง่มากเหมือนกับสัตว์เดรัจฉานที่แบกภาระทำงานหนักพวกนี้ต้องการหาความสุขกับผลจากแรงงานของตน&nbsp;&nbsp;ดังนั้น&nbsp;&nbsp;จึงไม่ต้องการมีส่วนร่วมกับพระองค์&nbsp;&nbsp;ตัวอย่างที่เห็นกันอยู่ทั่วไปของสัตว์ที่แบกภาระหนักคือลา&nbsp;&nbsp;สัตว์ผู้ถ่อมตนตัวนี้ถูกเจ้านายใช้งานอย่างหนักมาก&nbsp;&nbsp;เจ้าลาไม่รู้อย่างแท้จริงว่าตัวมันทำงานหนักทั้งวันทั้งคืนเพื่อใคร&nbsp;&nbsp;มันรู้สึกอิ่มใจจากการได้หญ้ามาหนึ่งกำที่ป้อนลงไปในท้อง&nbsp;&nbsp;นอนสักพักหนึ่งภายใต้ความกลัวที่จะถูกเจ้านายเฆี่ยน&nbsp;&nbsp;และพอใจกับเพศสัมพันธ์ภายใต้ความเสี่ยงที่จะถูกเพศตรงข้ามเตะซ้ำแล้วซ้ำอีก&nbsp;&nbsp;บางครั้งเจ้าลาร้องเพลงเป็นบทกวีและปรัชญา&nbsp;&nbsp;เสียงโอดครวญเช่นนี้ได้แต่รบกวนผู้อื่นเท่านั้น&nbsp;&nbsp;นี่คือตัวอย่างของคนโง่ที่ทำงานเพื่อผลประโยชน์ส่วนตัว&nbsp;&nbsp;โดยไม่รู้ว่าควรทำงานเพื่อใคร&nbsp;&nbsp;และไม่รู้ว่า&nbsp;&nbsp;<em>คารมะ</em>&nbsp;&nbsp;(กรรม)&nbsp;&nbsp;ทำไปเพื่อ&nbsp;&nbsp;<em>ยะกยะ</em>&nbsp;&nbsp;(การบูชา)
  </p>
</div>

<div class="r r-lang-en r-paragraph">
  <p>
  พวกที่ทำงานหนักทั้งวันทั้งคืนเพื่อสะสางภาระหน้าที่ที่ตนเองสร้างขึ้นมา&nbsp;&nbsp;จะกล่าวว่า&nbsp;&nbsp;ไม่มีเวลามาสดับฟังเกี่ยวกับความเป็นอมตะของสิ่งมีชีวิต&nbsp;&nbsp;สำหรับพวก&nbsp;&nbsp;<em>มูดฺะ</em>&nbsp;&nbsp;ผลประโยชน์ทางวัตถุซึ่งในที่สุดจะสูญสลาย&nbsp;&nbsp;เป็นทุกสิ่งทุกอย่างในชีวิต&nbsp;&nbsp;ถึงแม้ว่าพวก&nbsp;&nbsp;<em>มูดฺะ</em>ได้รับความสุขน้อยมากจากผลแห่งแรงงานของตน&nbsp;&nbsp;บางครั้งพวกนี้อดหลับอดนอนทั้งวันทั้งคืนเพื่อผลกำไร&nbsp;&nbsp;แม้จะเป็นโรคกระเพาะหรือท้องอืดเฟ้อก็ยังพึงพอใจกับการที่ไม่รับประทานอาหาร&nbsp;&nbsp;และได้แต่ซึมซาบอยู่กับการทำงานทั้งวันทั้งคืนเพื่อประโยชน์ของพวกเจ้านายที่ลวงตา&nbsp;&nbsp;อยู่ในอวิชชาเกี่ยวกับเจ้านายที่แท้จริงของตนเอง&nbsp;&nbsp;คนงานหน้าโง่เหล่านี้เสียเวลาอันมีค่าไปรับใช้ทรัพย์ศฤงคาร&nbsp;&nbsp;ด้วยความอับโชคจึงไม่เคยศิโรราบต่อเจ้านายสูงสุดของเจ้านายทั้งหลายและไม่เคยให้เวลาในการสดับฟังเกี่ยวกับองค์ภควานจากแหล่งที่ถูกต้อง&nbsp;&nbsp;สุกรที่กินอุจจาระไม่ใยดีที่จะยอมรับอาหารอันหวานฉ่ำที่ทำจากน้ำตาลและเนยใส&nbsp;&nbsp;ในทำนองเดียวกัน&nbsp;&nbsp;กรรมกรผู้โง่เขลาจะฟังข่าวเพื่อความสุขทางประสาทสัมผัสแห่งโลกวัตถุต่อไปโดยไม่รู้จักเบื่อ&nbsp;&nbsp;แต่มีเวลาเพียงเล็กน้อยเพื่อสดับฟังเกี่ยวกับสิ่งมีชีวิตอมตะที่เป็นผู้เคลื่อนไหวโลกวัตถุ
  </p>
</div>

<div class="r r-lang-en r-paragraph">
  <p>
  (2)&nbsp;&nbsp;<em>ดุชคริที</em>&nbsp;&nbsp;หรือคนสารเลวอีกระดับหนึ่งเรียกว่า&nbsp;&nbsp;<em>นะราดฺะมะ</em>&nbsp;&nbsp;หรือต่ำสุดของมนุษยชาติ&nbsp;&nbsp;<em>นะระ</em>&nbsp;&nbsp;แปลว่ามนุษย์และ&nbsp;&nbsp;<em>อดฺะมะ</em>&nbsp;&nbsp;แปลว่าต่ำสุด&nbsp;&nbsp;จาก&nbsp;&nbsp;8,400,000&nbsp;&nbsp;เผ่าพันธุ์ของสิ่งมีชีวิต&nbsp;&nbsp;มีอยู่&nbsp;&nbsp;400,000&nbsp;&nbsp;ที่เป็นเผ่าพันธุ์มนุษย์&nbsp;&nbsp;จากนี้มีรูปแบบที่ต่ำกว่าชีวิตมนุษย์มากมายซึ่งส่วนใหญ่ไม่เจริญ&nbsp;&nbsp;มุนษย์ที่เจริญแล้วเป็นพวกที่มีหลักศีลธรรมของสังคมการเมือง&nbsp;&nbsp;และชีวิตทางศาสนา&nbsp;&nbsp;พวกที่พัฒนาทางสังคม&nbsp;&nbsp;และการเมือง&nbsp;&nbsp;แต่ไม่มีหลักศาสนาต้องพิจารณาว่าเป็น&nbsp;&nbsp;<em>นะราดฺะมะ</em>&nbsp;&nbsp;หรือว่าศาสนาที่ไม่มีองค์ภควาน&nbsp;&nbsp;เพราะว่าจุดมุ่งหมายในการปฏิบัติตามหลักธรรมของศาสนาก็เพื่อให้รู้ถึงสัจธรรมสูงสุดและความสัมพันธ์ระหว่างมนุษย์กับพระองค์&nbsp;&nbsp;ใน&nbsp;&nbsp;<em>คีตา</em>&nbsp;&nbsp;องค์ภควานทรงกล่าวไว้อย่างชัดเจนว่า&nbsp;&nbsp;ไม่มีผู้ที่มีอำนาจเชื่อถือได้ผู้ใดที่เหนือไปกว่าพระองค์&nbsp;&nbsp;องค์ภควานคือสัจธรรมสูงสุด&nbsp;&nbsp;รูปลักษณ์ที่เจริญแล้วของชีวิตมนุษย์มีไว้เพื่อฟื้นฟูจิตสำนึกที่สูญหายไปของมนุษย์ในความสัมพันธ์นิรันดรกับสัจธรรมสูงสุด&nbsp;&nbsp;องค์ภควานชรีคริชณะผู้ทรงมีพลังอำนาจทั้งปวง&nbsp;&nbsp;ผู้ใดที่สูญเสียโอกาสนี้จัดอยู่ในจำพวก&nbsp;&nbsp;<em>นะราดฺะมะ</em>&nbsp;&nbsp;เราได้ข้อมูลจากพระคัมภีร์ที่เปิดเผยว่า&nbsp;&nbsp;เมื่อทารกน้อยอยู่ในครรภ์มารดา&nbsp;&nbsp;(สภาวะที่อึดอัดมาก)&nbsp;&nbsp;เขาจะสวดมนต์ภาวนาต่อองค์ภควานเพื่อช่วยจัดส่งให้ออกมา&nbsp;&nbsp;และสัญญาว่าทันทีที่ออกมาจะบูชาแต่พระองค์เท่านั้น&nbsp;&nbsp;การสวดมนต์ภาวนาถึงองค์ภควานเมื่ออยู่ในสภาวะคับขันเป็นสัญชาตญาณธรรมชาติของทุก&nbsp;&nbsp;ๆชีวิตเพราะมีความสัมพันธ์นิรันดรกับพระองค์&nbsp;&nbsp;แต่หลังจากคลอดออกมาแล้ว&nbsp;&nbsp;เด็กคนนี้ก็ลืมความยากลำบากแห่งการเกิด&nbsp;&nbsp;และลืมทั้งผู้คลอด&nbsp;&nbsp;เนื่องด้วยอิทธิพลของ<em>มายา</em>&nbsp;&nbsp;หรือพลังแห่งความหลง
  </p>
</div>

<div class="r r-lang-en r-paragraph">
  <p>
  เป็นหน้าที่ของผู้ดูแลเด็กที่จะฟื้นฟูจิตสำนึกแห่งองค์ภควานที่มีอยู่ลึก&nbsp;&nbsp;ๆ&nbsp;&nbsp;ภายในตัวเขา&nbsp;&nbsp;พิธีปฏิรูปสิบวิธีที่ได้กล่าวไว้ใน&nbsp;&nbsp;<em>มะนุ-สัมริทิ</em>&nbsp;&nbsp;เป็นแนวทางหลักศาสนาเพื่อฟื้นจิตสำนึกแห่งองค์ภควานในระบบของ&nbsp;&nbsp;<em>วารณาชระมะ</em>&nbsp;&nbsp;อย่างไรก็ดี&nbsp;&nbsp;ไม่มีวิธีใดที่ปฏิบัติตามกันอย่างเคร่งครัด&nbsp;&nbsp;ไม่ว่าส่วนไหนของโลกในปัจจุบันนี้&nbsp;&nbsp;ดังนั้น&nbsp;&nbsp;99.9&nbsp;&nbsp;เปอร์เซ็นต์ของประชากรเป็น&nbsp;&nbsp;<em>นะราดฺะมะ</em>
  </p>
</div>

<div class="r r-lang-en r-paragraph">
  <p>
  เมื่อประชากรทั้งหมดเป็น&nbsp;&nbsp;<em>นะราดฺะมะ</em>&nbsp;&nbsp;โดยธรรมชาติสิ่งที่เรียกว่าการศึกษาของพวกเขาทั้งหมดเป็นโมฆะด้วยพลังงานที่มีอำนาจทั้งหมดของธรรมชาติวัตถุตามมาตรฐานของ&nbsp;&nbsp;<em>คีตา</em>&nbsp;&nbsp;ผู้ที่มีความรู้คือผู้ที่เห็นด้วยความเสมอภาคไม่ว่าจะเป็น&nbsp;&nbsp;<em>บราฮมะณะ</em>&nbsp;&nbsp;ผู้คงแก่เรียน&nbsp;&nbsp;สุนัข&nbsp;&nbsp;วัว&nbsp;&nbsp;ช้าง&nbsp;&nbsp;และคนกินสุนัข&nbsp;&nbsp;นั่นคือวิสัยทัศน์ของสาวกที่แท้จริง&nbsp;&nbsp;ชรี&nbsp;&nbsp;นิทยานันดะพระบํุ&nbsp;&nbsp;ผู้ทรงเป็นอวตารขององค์ภควานในรูปของพระอาจารย์ทิพย์&nbsp;&nbsp;ทรงจัดส่ง&nbsp;&nbsp;<em>นะราดฺะมะ</em>ตัวอย่าง&nbsp;&nbsp;คือ&nbsp;&nbsp;สองพี่น้องจะกายและ<em>มาดฺาย</em>&nbsp;&nbsp;และทรงแสดงให้เห็นถึงพระเมตตาที่แท้จริงของสาวกที่มีต่อผู้ที่ต่ำสุดแห่งมนุษยชาติ&nbsp;&nbsp;ดังนั้น&nbsp;&nbsp;<em>นะราดฺะมะ</em>&nbsp;&nbsp;ที่ถูกองค์ภควานลงโทษสามารถฟื้นฟูจิตสำนึกทิพย์ของตนขึ้นอีกครั้งหนึ่งด้วยพระเมตตาของสาวกเท่านั้น
  </p>
</div>

<div class="r r-lang-en r-paragraph">
  <p>
  ในการเผยแพร่&nbsp;&nbsp;<em>บฺากะวะทะ-ดฺารมะ</em>&nbsp;&nbsp;หรือกิจกรรมของสาวก&nbsp;&nbsp;<em>ชรี&nbsp;&nbsp;เชธันญะ&nbsp;&nbsp;มะฮาพระบํุทรงแนะนำให้ผู้คนสดับฟังสาส์นขององค์ภควานอย่างยอมจำนน</em>&nbsp;&nbsp;เนื้อหาสาระของสาส์นนี้คือ&nbsp;&nbsp;<em>ภควัต-คีตา</em>&nbsp;&nbsp;ผู้ต่ำสุดในหมู่มนุษย์สามารถได้รับการจัดส่งด้วยวิธีการสดับฟังแบบยอมจำนนเท่านั้น&nbsp;&nbsp;แต่อับโชคที่พวกเขายังปฏิเสธในการรับฟังสาส์นเหล่านี้&nbsp;&nbsp;จึงไม่ต้องพูดถึงการศิโรราบต่อความปรารถนาขององค์ภควาน&nbsp;&nbsp;<em>นะราดฺะมะ</em>&nbsp;&nbsp;หรือผู้ต่ำสุดแห่งมนุษยชาติจะปฏิเสธอย่างเต็มที่เกี่ยวกับหน้าที่ที่สำคัญของมนุษย์
  </p>
</div>

<div class="r r-lang-en r-paragraph">
  <p>
  (3)&nbsp;&nbsp;<em>ดุชคริที</em>&nbsp;&nbsp;ระดับต่อไปเรียกว่า&nbsp;&nbsp;<em>มายะยาพะฮริทะ-กยานาฮ</em>&nbsp;&nbsp;หรือพวกที่ความรู้อันสูงส่งของพวกเขาใช้ประโยชน์ไม่ได้ด้วยอิทธิพลของพลังงานแห่งความหลงทางวัตถุพวกนี้ส่วนใหญ่เป็นผู้มีความรู้มาก&nbsp;&nbsp;เช่น&nbsp;&nbsp;นักปราชญ์&nbsp;&nbsp;นักกวี&nbsp;&nbsp;บัณฑิต&nbsp;&nbsp;นักวิทยาศาสตร์ผู้ยิ่งใหญ่ทั้งหลาย&nbsp;&nbsp;ฯลฯ&nbsp;&nbsp;แต่ถูกพลังงานแห่งความหลงนำไปในทางที่ผิด&nbsp;&nbsp;ดังนั้น&nbsp;&nbsp;พวกเขาจึงไม่เชื่อฟังองค์ภควาน
  </p>
</div>

<div class="r r-lang-en r-paragraph">
  <p>
  มี&nbsp;&nbsp;<em>มายะยาพะฮริทะ-กยานาฮ</em>&nbsp;&nbsp;จำนวนมากในปัจจุบัน&nbsp;&nbsp;แม้ในหมู่นักวิชาการแห่ง&nbsp;&nbsp;<em>ภควัต-คีตา</em>&nbsp;&nbsp;เอง&nbsp;&nbsp;ใน&nbsp;&nbsp;<em>คีตา</em>&nbsp;&nbsp;ด้วยภาษาที่เรียบง่าย&nbsp;&nbsp;ได้กล่าวไว้ว่าชรีคริชณะคือองค์ภควานไม่มีผู้ใดเทียบเท่าหรือยิ่งใหญ่ไปกว่าพระองค์&nbsp;&nbsp;ทรงเป็นพระบิดาของพระพรหม&nbsp;&nbsp;ผู้ที่เป็นพระบิดาองค์แรกของมนุษย์ทั้งหลาย&nbsp;&nbsp;อันที่จริงได้กล่าวไว้ว่าชรีคริชณะทรงมิใช่เป็นเพียงพระบิดาของพระพรหมเท่านั้น&nbsp;&nbsp;แต่ยังเป็นพระบิดาของเผ่าพันธุ์ชีวิตทั้งหมด&nbsp;&nbsp;ทรงเป็นรากของ&nbsp;&nbsp;<em>บระฮมัน</em>&nbsp;&nbsp;อันไร้รูปลักษณ์และ&nbsp;&nbsp;<em>พะระมาทมา</em>&nbsp;&nbsp;หรืออภิวิญญาณในทุก&nbsp;&nbsp;ๆ&nbsp;&nbsp;ชีวิต&nbsp;&nbsp;ซึ่งเป็นส่วนที่แบ่งแยกออกมาจากพระองค์&nbsp;&nbsp;พระองค์ทรงเป็นแหล่งกำเนิดของทุกสิ่งทุกอย่างและได้แนะนำไว้ว่าทุกคนควรศิโรราบต่อพระบาทรูปดอกบัวของคริชณะ&nbsp;&nbsp;ถึงแม้จะมีข้อความที่ชัดเจนทั้งหมดนี้&nbsp;&nbsp;พวก&nbsp;&nbsp;<em>มายะยาพะฮริทะ-กยานาฮ</em>&nbsp;&nbsp;ยังเย้ยหยันบุคลิกภาพแห่งองค์ภควาน&nbsp;&nbsp;และพิจารณาว่าพระองค์ทรงเป็นเพียงมนุษย์อีกคนหนึ่งเท่านั้น&nbsp;&nbsp;โดยไม่รู้ว่ารูปร่างมนุษย์ที่ได้รับพรมานี้&nbsp;&nbsp;ออกแบบมาจากรูปร่างลักษณะทิพย์อันเป็นอมตะขององค์ภควาน
  </p>
</div>

<div class="r r-lang-en r-paragraph">
  <p>
  การตีความที่เชื่อถือไม่ได้ทั้งหลายของ&nbsp;&nbsp;<em>คีตา</em>&nbsp;&nbsp;โดยกลุ่ม&nbsp;&nbsp;<em>มายะยาพะฮริทะ-&nbsp;&nbsp;กยานาฮ</em>&nbsp;&nbsp;ซึ่งอยู่นอกบทบัญญัติของระบบ&nbsp;&nbsp;<em>พะรัมพะรา</em>&nbsp;&nbsp;จะเป็นอุปสรรคมากบนหนทางแห่งความเข้าใจในวิถีทิพย์&nbsp;&nbsp;ผู้ตีความที่อยู่ในความหลงจะไม่ศิโรราบต่อพระบาทรูปดอกบัวของชรีคริชณะ&nbsp;&nbsp;และพวกเขาจะไม่สอนผู้อื่นให้ปฏิบัติตามหลักธรรมนี้
  </p>
</div>

<div class="r r-lang-en r-paragraph">
  <p>
  (4)&nbsp;&nbsp;<em>ดุชคริที</em>&nbsp;&nbsp;ระดับสุดท้ายเรียกว่า&nbsp;&nbsp;<em>อาสุรัม&nbsp;&nbsp;บฺาวัม&nbsp;&nbsp;อาชริทาฮ</em>&nbsp;&nbsp;หรือพวกที่มีหลักอธรรมหรือหลักมาร&nbsp;&nbsp;พวกนี้ไม่เชื่อในองค์ภควานอย่างเปิดเผย&nbsp;&nbsp;บางคนเถียงว่าองค์ภควานไม่สามารถเสด็จลงมาโลกวัตถุนี้ได้&nbsp;&nbsp;แต่ก็ไม่สามารถให้เหตุผลอย่างเป็นรูปธรรมว่าทำไมจึงเป็นเช่นนั้นและมีบางคนคิดว่าพระองค์ทรงด้อยกว่าลักษณะที่ไร้รูปลักษณ์&nbsp;&nbsp;ถึงแม้ได้ประกาศไว้ใน&nbsp;&nbsp;<em>คีตา</em>อย่างตรงกันข้าม&nbsp;&nbsp;ด้วยความอิจฉาบุคลิกภาพสูงสุดแห่งพระเจ้า&nbsp;&nbsp;ผู้ไม่เชื่อองค์ภควานจะเสนออวตารตัวปลอมจำนวนมากมายที่ผลิตขึ้นในโรงงานสมองของตนเอง&nbsp;&nbsp;บุคคลเหล่านี้ที่หลักการของชีวิตชอบประณามองค์ภควาน&nbsp;&nbsp;และไม่ศิโรราบต่อพระบาทรูปดอกบัวของชรีคริชณะ
  </p>
</div>

<div class="r r-lang-en r-paragraph">
  <p>
  ชรี&nbsp;&nbsp;ยามุนาชารยะ&nbsp;&nbsp;อัลบันดะรุแห่งอินเดียตอนใต้กล่าวว่า&nbsp;&nbsp;“โอ้องค์ภควานของข้า!&nbsp;&nbsp;บุคคลที่ไปยุ่งเกี่ยวกับหลักการของพวกไม่เชื่อในองค์ภควานไม่สามารถรู้ถึงพระองค์แม้คุณสมบัติ&nbsp;&nbsp;รูปลักษณ์&nbsp;&nbsp;และกิจกรรมอันไม่ธรรมดาของพระองค์&nbsp;&nbsp;ถึงแม้ว่า&nbsp;&nbsp;บุคลิกภาพของพระองค์ได้รับการยืนยันไว้โดยพระคัมภีร์ที่เปิดเผยทั้งหลายในคุณลักษณะแห่งความดี&nbsp;&nbsp;ถึงแม้เป็นที่ยอมรับโดยผู้มีอำนาจเชื่อถือได้ที่มีชื่อเสียงโด่งดังในความรู้แห่งศาสตร์ทิพย์อันลึกซึ้ง&nbsp;&nbsp;และสถิตอยู่ในคุณสมบัติแห่งเทพ”
  </p>
</div>

<div class="r r-lang-en r-paragraph">
  <p>
  ฉะนั้น&nbsp;&nbsp;(1)&nbsp;&nbsp;บุคคลที่โง่มาก&nbsp;&nbsp;(2)&nbsp;&nbsp;ผู้ต่ำสุดในหมู่มนุษย์&nbsp;&nbsp;(3)&nbsp;&nbsp;นักคาดคะเนที่อยู่ในความหลง&nbsp;&nbsp;และ&nbsp;&nbsp;(4)&nbsp;&nbsp;ผู้ประกาศว่าตนเองไม่เชื่อในองค์ภควาน&nbsp;&nbsp;ที่ได้กล่าวมาข้างต้นนี้จะไม่มีวันศิโรราบต่อพระบาทรูปดอกบัวขององค์ภควาน&nbsp;&nbsp;แม้จะได้รับการแนะนำจากพระคัมภีร์&nbsp;&nbsp;และผู้ที่เชื่อถือได้ทั้งหลาย
  </p>
</div>

    <div class="row">
        <div class="col-12">
            <ul class="mini-pager mt-2 pb-4">
                
                    <li class="pager-prev"><a class="btn" href="../../7/14">
                        <i class="fa fa-chevron-left"></i>
                        
                            
                            Previous
                        
                    </a></li>

                
                
                    <li class="pager-next"><a class="btn" href="../../7/16">
                        
                            
                            Next
                        
                        <i class="fa fa-chevron-right"></i>
                    </a></li>
                
            </ul>
        </div>
    </div>



</div>
</body>
</html>
