<!DOCTYPE html>

<html lang="en" class="no-js">
<head>
    <!-- Required meta tags always come first -->
    <meta charset="utf-8">
    <meta name="viewport" content="width=device-width, initial-scale=1, shrink-to-fit=no">
    <meta http-equiv="x-ua-compatible" content="ie=edge">

    <title>ภควัต-คีตา ฉบับเดิม โศลก 2.41</title>
    <meta name="description" content="" />

    <link rel="stylesheet" type="text/css" href="/vedabase.css">
</head>
<body class="has-floating-menu template-chapter-advanced use-serif justify-text" font-size="3">

<div class="container first-container">



<h1 style="text-align:center;">ภควัต-คีตา ฉบับเดิม</h1>
<div class="bb r-verse">
  <h1>
  โศลก 41
  </h1>
</div>

<div class="r r-lang-en r-verse-text">
  
  <em>วิยะวะสายาทมิคา บุดดิร<br />เอเคฮะ คุรุ-นันดะนะ</em><br /><em>บะฮุ-ชาคฺา ฮิ อนันทาช ชะ<br />บุดดฺะโย 'วิยะวะสายินาม</em>
  
</div>

<div class="r r-lang-en r-synonyms">
  <p>
  <em>วิยะวะสายะ-อาทมิคา</em>&nbsp;&nbsp;-&nbsp;&nbsp;แน่วแน่ในคริชณะจิตสำนึก, <em>บุดดิฮ</em>&nbsp;&nbsp;-&nbsp;&nbsp;ปัญญา, <em>เอคา</em>&nbsp;&nbsp;-&nbsp;&nbsp;คนเดียว เท่านั้น, <em>อิฮะ</em>&nbsp;&nbsp;-&nbsp;&nbsp;ในโลกนี้, <em>คุรุ-นันดะนะ</em>&nbsp;&nbsp;-&nbsp;&nbsp;โอ้ โอรสที่รักแห่งราชวงค์คุรุ, <em>บะฮุ-ชาคฺาฮ</em>&nbsp;&nbsp;-&nbsp;&nbsp;มี สาขามากมาย, <em>ฮิ</em>&nbsp;&nbsp;-&nbsp;&nbsp;แน่นอน, <em>อนันทาฮ</em>&nbsp;&nbsp;-&nbsp;&nbsp;ไม่จำกัด, <em>ชะ</em>&nbsp;&nbsp;-&nbsp;&nbsp;เช่นกัน, <em>บุดดฺะยะฮ</em>&nbsp;&nbsp;-&nbsp;&nbsp;ปัญญา, <em>อัพยะ วะสายินาม</em>&nbsp;&nbsp;-&nbsp;&nbsp;ของผู้ที่ไม่อยู่ในคริชณะจิตสำนึก
  </p>
</div>

<div class="wrapper-translation">
  <h2 class="section-title">
  <em>คำแปล</em>
  <h2>
</div>

<div class="r r-lang-en r-translation">
  <p>
  โอ้&nbsp;&nbsp;ผู้เป็นที่รักแห่งราชวงศ์คุรุ&nbsp;&nbsp;บุคคลเดินอยู่บนหนทางสายนี้มีเป้าหมายที่แน่วแน่&nbsp;&nbsp;และมีจุดมุ่งหมายเป็นหนึ่ง&nbsp;&nbsp;ปัญญาของผู้ที่ไม่แน่วแน่มั่นคงจะแตกสาขามากมาย
  </p>
</div>

<div class="wrapper-purport">
  <h2 class="section-title">
  <em>คำอธิบาย</em>
  <h2>
</div>

<div class="r r-lang-en r-paragraph">
  <p>
  ความศรัทธาอันมั่นคงในคริชณะจิตสำนึก&nbsp;&nbsp;จะทำให้เราเจริญไปถึงความสม&nbsp;&nbsp;บูรณ์สูงสุดแห่งชีวิตเรียกว่าปัญญาแห่ง&nbsp;&nbsp;<em>วิยะวะสายาทมิคา</em>&nbsp;&nbsp;ใน&nbsp;&nbsp;<em>เชธันญะ-ชาริทามริทะ</em>&nbsp;&nbsp;(<em>มัดฺยะ</em>&nbsp;&nbsp;22.62)&nbsp;&nbsp;กล่าวไว้ว่า
  </p>
</div>

<div class="r r-lang-en r-verse-text">
  
  <em>“ชรัดดฺา”-ชับเด-วิชวาสะ คะเฮ สุดริดฺะ นิชชะยะ</em><br /><em>คริชเณ บัคธิ ไคเล สารวะ-คารมะ คริทะ ฮะยะ</em>
  
</div>

<div class="r r-lang-en r-paragraph">
  <p>
  ความศรัทธาหมายถึงความเชื่ออย่างมั่นคงในสิ่งที่ประเสริฐ&nbsp;&nbsp;เมื่อปฏิบัติหน้าที่ในคริชณะ&nbsp;&nbsp;จิตสำนึกเราไม่จำเป็นต้องปฏิบัติในความสัมพันธ์กับโลกวัตถุอันเนื่องมาจากพันธกรณี&nbsp;&nbsp;ตามประเพณีครอบครัว&nbsp;&nbsp;มนุษยชาติ&nbsp;&nbsp;หรือประเทศชาติ&nbsp;&nbsp;กิจกรรมเพื่อผลประโยชน์&nbsp;&nbsp;เป็นการกระทำตามผลกรรมของเราในอดีตไม่ว่าดีหรือชั่ว&nbsp;&nbsp;เมื่อเราได้ตื่นขึ้นมาในคริชณะ&nbsp;&nbsp;จิตสำนึก&nbsp;&nbsp;เราไม่จำเป็นต้องพยายามเพื่อผลดีในกิจกรรมของเรา&nbsp;&nbsp;หากสถิตในคริชณะ&nbsp;&nbsp;จิตสำนึกกิจกรรมทั้งหมดอยู่ในระดับที่สมบูรณ์&nbsp;&nbsp;ไม่ขึ้นอยู่กับสภาวะคู่&nbsp;&nbsp;เช่นความดีหรือ&nbsp;&nbsp;ความชั่ว&nbsp;&nbsp;ความสมบูรณ์สูงสุดของคริชณะจิตสำนึกคือการสลัดแนวคิดชีวิตทางวัตถุ&nbsp;&nbsp;ระดับนี้จะบรรลุถึงโดยปริยายเมื่อเราเจริญขึ้นในคริชณะจิตสำนึก
  </p>
</div>

<div class="r r-lang-en r-paragraph">
  <p>
  จุดมุ่งหมายอันแน่วแน่ของบุคคลในคริชนะจิตสำนึกมีพื้นฐานอยู่ที่ความรู้&nbsp;&nbsp;<em>วาสุเดวะฮ&nbsp;&nbsp;สารวัม&nbsp;&nbsp;อิทิ&nbsp;&nbsp;มะฮาทมา&nbsp;&nbsp;สุ-ดุรละบฺะฮ</em>&nbsp;&nbsp;บุคคลในคริชณะจิตสำนึกคือดวง&nbsp;&nbsp;วิญญาณดีที่หาได้ยากและเป็นผู้รู้อย่างสมบูรณ์ว่า&nbsp;&nbsp;วาสุเดวะ&nbsp;&nbsp;หรือ&nbsp;&nbsp;คริชณะทรงเป็น&nbsp;&nbsp;รากฐานแห่งแหล่งกำเนิดของปรากฏการณ์ทั้งมวล&nbsp;&nbsp;ด้วยการรดน้ำที่รากของต้นไม้&nbsp;&nbsp;เท่ากับเราได้แจกจ่ายน้ำไปที่ใบและกิ่งก้านสาขาโดยปริยาย&nbsp;&nbsp;ฉะนั้น&nbsp;&nbsp;ด้วยการปฏิบัติ&nbsp;&nbsp;ในคริชณะจิตสำนึกเท่ากับเป็นการรับใช้อย่างสูงสุดแด่ทุก&nbsp;&nbsp;ๆ&nbsp;&nbsp;คน&nbsp;&nbsp;เช่น&nbsp;&nbsp;รับใช้ตัวเราเอง&nbsp;&nbsp;ครอบครัว&nbsp;&nbsp;สังคม&nbsp;&nbsp;ประเทศชาติ&nbsp;&nbsp;มนุษยชาติ&nbsp;&nbsp;ฯลฯ&nbsp;&nbsp;หากองค์ชรีคริชณะทรงพอพระทัยในการ&nbsp;&nbsp;ปฏิบัติของเรา&nbsp;&nbsp;ทุก&nbsp;&nbsp;ๆ&nbsp;&nbsp;คนก็จะพึงพอใจ
  </p>
</div>

<div class="r r-lang-en r-paragraph">
  <p>
  อย่างไรก็ดี&nbsp;&nbsp;การอุทิศตนเสียสละรับใช้ในคริชณะจิตสำนึก&nbsp;&nbsp;ทำได้ดีที่สุดภายใต้&nbsp;&nbsp;คำแนะนำที่ถูกต้องของพระอาจารย์ทิพย์ซึ่งเป็นผู้แทนที่เชื่อถือได้ของคริชณะ&nbsp;&nbsp;ท่านรู้&nbsp;&nbsp;ธรรมชาติของศิษย์และสามารถนำศิษย์ให้ปฏิบัติในคริชณะจิตสำนึกได้&nbsp;&nbsp;ดังนั้น&nbsp;&nbsp;การจะ&nbsp;&nbsp;เป็นผู้มีความชำนาญในคริชณะจิตสำนึก&nbsp;&nbsp;เราต้องปฏิบัติตามผู้แทนของคริชณะอย่างแน่ว&nbsp;&nbsp;แน่&nbsp;&nbsp;และเราควรน้อมรับคำสั่งสอนของพระอาจารย์ทิพย์ผู้ที่เชื่อถือได้เสมือนเป็นภารกิจ&nbsp;&nbsp;แห่งชีวิตของเรา&nbsp;&nbsp;ชรีละ&nbsp;&nbsp;วิชวะนาทฺะ&nbsp;&nbsp;ชัคระวารที&nbsp;&nbsp;ทฺาคุระ&nbsp;&nbsp;สอนเราในบทมนต์ที่มีชื่อเสียง&nbsp;&nbsp;เกี่ยวกับพระอาจารย์ทิพย์ดังนี้
  </p>
</div>

<div class="r r-lang-en r-verse-text">
  
  <em>ยัสยะ พระสาดาด บฺะกะวัท-พระสาโด<br />ยัสยาพระสาดาน นะ กะทิฮ คุโท ´พิ</em><br /><em>ดฺยายัน สทุวัมส ทัสยะ ยะชัส ทริ-สันดฺยัม<br />วันเด กุโรฮ ชรี-ชะระณาระวินดัม</em>
  
</div>

<div class="r r-lang-en r-paragraph">
  <p>
  “การทำให้พระอาจารย์ทิพย์พึงพอใจ&nbsp;&nbsp;องค์ภควานก็จะทรงพึงพอพระทัย&nbsp;&nbsp;หากพระ&nbsp;&nbsp;อาจารย์ทิพย์ไม่พึงพอใจ&nbsp;&nbsp;เราจะไม่มีโอกาสได้รับการส่งเสริมมาสู่ระดับแห่งคริชณะ&nbsp;&nbsp;จิตสำนึก&nbsp;&nbsp;ฉะนั้น&nbsp;&nbsp;ข้าพเจ้าควรทำสมาธิและสวดมนต์ภาวนาเพื่อพระเมตตาจากพระ&nbsp;&nbsp;อาจารย์ทิพย์วันละสามครั้ง&nbsp;&nbsp;และแสดงความเคารพอย่างสูงแด่ท่าน”
  </p>
</div>

<div class="r r-lang-en r-paragraph">
  <p>
  อย่างไรก็ดี&nbsp;&nbsp;กรรมวิธีทั้งหมดนี้ขึ้นอยู่กับความรู้อันสมบูรณ์ว่าดวงวิญญาณ&nbsp;&nbsp;อยู่เหนือแนวความคิดทางร่างกาย&nbsp;&nbsp;นี่ไม่ใช่เป็นเพียงทฤษฎีเท่านั้นแต่เป็นการปฏิบัติจริง&nbsp;&nbsp;เพื่อไม่เปิดโอกาสให้บุคคลได้สนองประสาทสัมผัสซึ่งปรากฏออกมาในกิจกรรมเพื่อผล&nbsp;&nbsp;ประโยชน์ทางวัตถุ&nbsp;&nbsp;ผู้ไม่มีจิตใจที่แน่วแน่มั่นคงจะถูกหันเหไปในกิจกรรมเพื่อผลประโยชน์&nbsp;&nbsp;ทางวัตถุต่าง&nbsp;&nbsp;ๆ&nbsp;&nbsp;นานา
  </p>
</div>

</div>
</body
</html>
