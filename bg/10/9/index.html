<!DOCTYPE html>

<html lang="en" class="no-js">
<head>
    <meta charset="utf-8">
    <meta name="viewport" content="width=device-width, initial-scale=1, shrink-to-fit=no">
    <meta http-equiv="x-ua-compatible" content="ie=edge">

    <title>ภควัต-คีตา ฉบับเดิม โศลก 10.9</title>
    <meta name="description" content="" />

    <link rel="stylesheet" type="text/css" href="/vedabase.css">
    <link href="https://fonts.googleapis.com/css?family=Taviraj" rel="stylesheet">
    <style>
     i {font-family: 'Taviraj', serif;font-size:1.1em;}
    </style>
</head>
<body class="has-floating-menu template-chapter-advanced use-serif justify-text" font-size="3">

<div class="container first-container">



<h1 style="text-align:center;"><a href="/bg">ภควัต-คีตา ฉบับเดิม</a></h1>
<div class="r r-title-small r-chapter">
  <h1>
    <a href="../../10">
       บทที่ สิบ
    </a>
<!-- 10 -->
  </h1>
</div>
<div class="r r-lang-en r-chapter-title r-title">
  <h2 class="section-title">
    ความมั่งคั่งแห่งสัจธรรม
  <h2>
</div>
<div class="bb r-verse">
  <h1>
  โศลก 9
  </h1>
</div>

<div class="r r-lang-en r-verse-text">
  
  <i>มจฺ-จิตฺตา มทฺ-คต-ปฺราณา</i><br /><i>พโธยนฺตฮ ปรสฺปรมฺ</i><br /><i>กตฺหยนฺตศฺ จ มาํ นิตฺยํ</i><br /><i>ตุษฺยนฺติ จ รมนฺติ จ</i>
  
</div>

<div class="wrapper-translation">
  <h2 class="section-title">
  <em>คำแปล</em>
  <h2>
</div>

<div class="">
  <h2 class="section-title">
  <em>คำอธิบาย</em>
  <h2>
</div>

<div class="r r-lang-en r-paragraph">
  <p>
  ได้กล่าวถึงบุคลิกลักษณะของสาวกผู้บริสุทธิ์ไว้&nbsp;&nbsp;ณ&nbsp;&nbsp;ที่นี้ว่า&nbsp;&nbsp;พวกท่านปฏิบัติตน<wbr>อย่างเต็มที่ในการรับใช้ทิพย์ด้วยความรักต่อองค์ภควาน&nbsp;&nbsp;โดยไม่สามารถหันเหจิตใจไป<wbr>จากพระบาทรูปดอกบัวของคริชณะได้&nbsp;&nbsp;การสนทนาจะเกี่ยวกับเรื่องราวทิพย์ทั้งหมด&nbsp;&nbsp;<wbr>โดยเฉพาะในโศลกนี้ได้อธิบายถึงลักษณะอาการของสาวกผู้บริสุทธิ์ว่าชอบสรรเสริญ<wbr>คุณสมบัติและลีลาขององค์ภควานวันละยี่สิบสี่ชั่วโมง&nbsp;&nbsp;หัวใจและจิตวิญญาณซึมซาบ<wbr>อยู่ในคริชณะตลอดเวลา&nbsp;&nbsp;และมีความชื่นชมยินดีในการสนทนาเกี่ยวกับคริชณะร่วมกับ<wbr>สาวกรูปอื่น
  </p>
</div>

<div class="r r-lang-en r-paragraph">
  <p>
  ในระดับต้นของการอุทิศตนเสียสละรับใช้&nbsp;&nbsp;จะได้รับความสุขทิพย์จากการรับใช้<wbr>ในตัวมันเอง&nbsp;&nbsp;ในระดับที่สูงขึ้นจะสถิตในความรักแห่งองค์ภควานอย่างแท้จริง&nbsp;&nbsp;เมื่อสถิต<wbr>ในสภาวะทิพย์นั้นแล้ว&nbsp;&nbsp;จะได้รับความสมบูรณ์สูงสุดดังที่พระองค์ทรงแสดงที่พระตำหนัก&nbsp;&nbsp;<wbr>องค์เชธันญะทรงเปรียบเทียบการอุทิศตนเสียสละรับใช้นี้เหมือนกับเมล็ดพันธุ์&nbsp;&nbsp;ถ้าหว่าน<wbr>ลงไปที่ดวงใจของสิ่งมีชีวิต&nbsp;&nbsp;มีสิ่งมีชีวิตนับจำนวนไม่ถ้วนท่องอยู่ในโลกและจักรวาลต่างๆ&nbsp;&nbsp;<wbr>จากพวกนี้มีไม่กี่ชีวิตที่โชคดีพอมาพบกับสาวกผู้บริสุทธิ์&nbsp;&nbsp;และได้รับโอกาสเข้าใจการอุทิศ<wbr>ตนเสียสละรับใช้&nbsp;&nbsp;การอุทิศตนเสียสละรับใช้นี้เหมือนกับเมล็ดพันธุ์&nbsp;&nbsp;เมื่อหว่านลงไปใน<wbr>ดวงใจของสิ่งมีชีวิต&nbsp;&nbsp;และหากผู้นั้นสดับฟังและภาวนา&nbsp;&nbsp;ฮะเร&nbsp;&nbsp;คริชณะ&nbsp;&nbsp;ฮะเร&nbsp;&nbsp;คริชณะ&nbsp;&nbsp;<wbr>คริชณะ&nbsp;&nbsp;คริชณะ&nbsp;&nbsp;ฮะเร&nbsp;&nbsp;ฮะเร/&nbsp;&nbsp;ฮะเร&nbsp;&nbsp;รามะ&nbsp;&nbsp;ฮะเร&nbsp;&nbsp;รามะ&nbsp;&nbsp;รามะ&nbsp;&nbsp;รามะ&nbsp;&nbsp;ฮะเร&nbsp;&nbsp;ฮะเร&nbsp;&nbsp;อย่าง<wbr>ต่อเนื่อง&nbsp;&nbsp;เมล็ดพันธุ์นี้จะบังเกิดผลเหมือนกับเมล็ดพันธุ์ของต้นไม้ที่บังเกิดผลด้วยการ<wbr>รดน้ำสม่ำเสมอ&nbsp;&nbsp;ต้นไม้ทิพย์แห่งการอุทิศตนเสียสละรับใช้จะค่อย&nbsp;&nbsp;ๆ&nbsp;&nbsp;เจริญขึ้นและเจริญ<wbr>ขึ้น&nbsp;&nbsp;จนกระทั่งเจาะทะลุหลังคาที่ครอบคลุมจักรวาลวัตถุ&nbsp;&nbsp;และเข้าไปในรัศมี&nbsp;&nbsp;<i>พฺรหฺม-โชฺยติรฺ</i>&nbsp;&nbsp;ในท้องฟ้าทิพย์&nbsp;&nbsp;ณ&nbsp;&nbsp;ที่นั้น&nbsp;&nbsp;ต้นไม้นี้ยังเจริญเติบโตขึ้นไปเรื่อยๆ&nbsp;&nbsp;จนกระทั่งมาถึงดาว<wbr>เคราะห์สูงสุดเรียกว่า&nbsp;&nbsp;โกโลคะ&nbsp;&nbsp;วรินดาวะนะ&nbsp;&nbsp;ซึ่งเป็นดาวเคราะห์สูงสุดของคริชณะ&nbsp;&nbsp;ใน<wbr>ที่สุดต้นไม้นี้จะมาพึ่งอยู่ภายใต้พระบาทรูปดอกบัวของคริชณะและพำนักอยู่&nbsp;&nbsp;ณ&nbsp;&nbsp;ที่นั่น&nbsp;&nbsp;<wbr>ขณะที่ต้นไม้ค่อย&nbsp;&nbsp;ๆ&nbsp;&nbsp;ผลิดอกออกผล&nbsp;&nbsp;ต้นไม้แห่งการอุทิศตนเสียสละรับใช้นี้ก็ผลิดอกออก<wbr>ผลเช่นเดียวกัน&nbsp;&nbsp;วิธีการรดน้ำในรูปของการสวดภาวนาและสดับฟังจะดำเนินต่อไป&nbsp;&nbsp;ต้นไม้<wbr>แห่งการอุทิศตนเสียสละรับใช้นี้&nbsp;&nbsp;ได้อธิบายไว้อย่างสมบูรณ์ใน&nbsp;&nbsp;<i>ไจตนฺย-จริตามฺริต</i>&nbsp;&nbsp;<wbr>(<em>มัดฺ   ยะ-ลีลา</em>&nbsp;&nbsp;บทที่สิบเก้า)&nbsp;&nbsp;ว่า&nbsp;&nbsp;เมื่อต้นไม้ที่สมบูรณ์มาพึ่งอยู่ภายใต้พระบาทรูปดอกบัว<wbr>ขององค์ภควาน&nbsp;&nbsp;เขาจะซึมซาบอยู่ในความรักแห่งพระองค์อย่างเต็มเปี่ยม&nbsp;&nbsp;จากนั้น&nbsp;&nbsp;ก็ไม่<wbr>สามารถมีชีวิตอยู่ได้แม้เพียงเสี้ยววินาทีเดียวโดยปราศจากการสัมผัสกับองค์ภควาน&nbsp;&nbsp;<wbr>เหมือนกับปลาที่ไม่สามารถมีชีวิตอยู่ได้หากไม่มีน้ำ&nbsp;&nbsp;ในระดับนี้&nbsp;&nbsp;สาวกบรรลุถึงคุณสมบัติ<wbr>ทิพย์ในการมาสัมผัสกับองค์ภควานอย่างแท้จริง
  </p>
</div>

<div class="r r-lang-en r-paragraph">
  <p>
  <i>ศฺรีมทฺ-ภาควตมฺ</i>&nbsp;&nbsp;เต็มไปด้วยเรื่องราวที่เกี่ยวกับความสัมพันธ์ระหว่างองค์<wbr>ภควานและเหล่าสาวกของพระองค์&nbsp;&nbsp;ดังนั้น&nbsp;&nbsp;<i>ศฺรีมทฺ-ภาควตมฺ</i>&nbsp;&nbsp;จึงเป็นที่รักยิ่งของสาวก<wbr>ดังที่ได้กล่าวไว้ใน&nbsp;&nbsp;<i>ภาควต</i>&nbsp;&nbsp;เอง&nbsp;&nbsp;(12.13.18)&nbsp;&nbsp;ว่า&nbsp;&nbsp;<i>ศฺรีมทฺ-ภาควตํ&nbsp;&nbsp;ปุราณมฺ&nbsp;&nbsp;อมลํ&nbsp;&nbsp;ยทฺ&nbsp;&nbsp;ไวษฺณวานาํ&nbsp;&nbsp;ปฺริยมฺ</i>&nbsp;&nbsp;เรื่องราวเหล่านี้ไม่มีอะไรเกี่ยวข้องกับกิจกรรมทางวัตถุ&nbsp;&nbsp;การ<wbr>พัฒนาเศรษฐกิจ&nbsp;&nbsp;การสนองประสาทสัมผัส&nbsp;&nbsp;หรือความหลุดพ้น&nbsp;&nbsp;<i>ศฺรีมทฺ-ภาควตมฺ</i>&nbsp;&nbsp;<wbr>เป็นการบรรยายเฉพาะถึงธรรมชาติทิพย์ขององค์ภควาน&nbsp;&nbsp;เหล่าสาวกของพระองค์ได้<wbr>อธิบายไว้อย่างสมบูรณ์&nbsp;&nbsp;ดังนั้น&nbsp;&nbsp;ดวงวิญญาณผู้รู้แจ้งในคริชณะจิตสำนึกได้รับความสุข<wbr>อย่างต่อเนื่องในการสดับฟังวรรณกรรมทิพย์นี้เหมือนกับชายหนุ่มและหญิงสาวที่มี<wbr>ความสุขเมื่อได้อยู่ด้วยกัน
  </p>
</div>

    <div class="row">
        <div class="col-12">
            <ul class="mini-pager mt-2 pb-4">
                
                    <li class="pager-prev"><a class="btn" href="../../10/8">
                        <i class="fa fa-chevron-left"></i>
                        
                            
                            Previous
                        
                    </a></li>

                
                
                    <li class="pager-next"><a class="btn" href="../../10/10">
                        
                            
                            Next
                        
                        <i class="fa fa-chevron-right"></i>
                    </a></li>
                
            </ul>
        </div>
    </div>



</div>
</body>
</html>
