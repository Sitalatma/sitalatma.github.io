<!DOCTYPE html>

<html lang="en" class="no-js">
<head>
    <meta charset="utf-8">
    <meta name="viewport" content="width=device-width, initial-scale=1, shrink-to-fit=no">
    <meta http-equiv="x-ua-compatible" content="ie=edge">

    <title>ภควัต-คีตา ฉบับเดิม โศลก 9.2</title>
    <meta name="description" content="" />

    <link rel="stylesheet" type="text/css" href="/vedabase.css">
</head>
<body class="has-floating-menu template-chapter-advanced use-serif justify-text" font-size="3">

<div class="container first-container">



<h1 style="text-align:center;"><a href="/bg0">ภควัต-คีตา ฉบับเดิม</a></h1>
<div class="r r-title-small r-chapter">
  <h1>
    <a href="../../9">
       บทที่ เก้า
    </a>
<!-- 9 -->
  </h1>
</div>
<div class="r r-lang-en r-chapter-title r-title">
  <h2 class="section-title">
    ความรู้ที่ลับสุดยอด
  <h2>
</div>
<div class="bb r-verse">
  <h1>
  โศลก 2
  </h1>
</div>

<div class="r r-lang-en r-verse-text">
  
  <em>ราจะ-วิดยา ราจะ-กุฮยัม<br />พะวิทรัม อิดัม อุททะมัม</em><br /><em>พรัทยัคชาวะกะมัม ดฺารมยัม<br />สุ-สุคัฺม คารทุม อัพยะยัม</em>
  
</div>

<div class="r r-lang-en r-synonyms">
  <p>
  <em>ราจะ-วิดยา</em>&nbsp;&nbsp;-&nbsp;&nbsp;ราชาแห่งการศึกษา, <em>ราจะ-กุฮยัม</em>&nbsp;&nbsp;-&nbsp;&nbsp;เจ้าแห่งความรู้ที่ลับเฉพาะ, <em>พะวิทรัม</em>&nbsp;&nbsp;-&nbsp;&nbsp;บริสุทธิ์ที่สุด, <em>อิดัม</em>&nbsp;&nbsp;-&nbsp;&nbsp;นี้, <em>อุททะมัม</em>&nbsp;&nbsp;-&nbsp;&nbsp;ทิพย์, <em>พรัทยัคชะ</em>&nbsp;&nbsp;-&nbsp;&nbsp;ด้วยประสบการณ์โดยตรง, <em>อวะกะมัม</em>&nbsp;&nbsp;-&nbsp;&nbsp;เข้าใจ, <em>ดารมยัม</em>&nbsp;&nbsp;-&nbsp;&nbsp;หลักศาสนา, <em>สุ-สุคัฺม</em>&nbsp;&nbsp;-&nbsp;&nbsp;มีความสุขมาก, <em>คารทุม</em>&nbsp;&nbsp;-&nbsp;&nbsp;ปฏิบัติ, <em>อัพยะยัม</em>&nbsp;&nbsp;-&nbsp;&nbsp;เป็นอมตะ
  </p>
</div>

<div class="wrapper-translation">
  <h2 class="section-title">
  <em>คำแปล</em>
  <h2>
</div>

<div class="r r-lang-en r-translation">
  <p>
  ความรู้นี้เป็นราชาแห่งการศึกษา&nbsp;&nbsp;เป็นความลับสุดยอดในความลับทั้งหลาย&nbsp;&nbsp;เป็นความรู้ที่บริสุทธิ์ที่สุด&nbsp;&nbsp;เนื่องจากสำเหนียกได้โดยตรงเกี่ยวกับตนเองด้วยการรู้แจ้งจึงเป็นความสมบูรณ์แห่งศาสนา&nbsp;&nbsp;เป็นสิ่งนิรันดร&nbsp;&nbsp;และปฏิบัติได้ด้วยความรื่นเริง
  </p>
</div>

<div class="wrapper-purport">
  <h2 class="section-title">
  <em>คำอธิบาย</em>
  <h2>
</div>

<div class="r r-lang-en r-paragraph">
  <p>
  <em>ภควัต-คีตา</em>&nbsp;&nbsp;บทนี้เรียกว่าราชาแห่งการศึกษา&nbsp;&nbsp;เนื่องจากเป็นเนื้อหาสาระของหลักคำสอนและปรัชญาทั้งหมดที่อธิบายไว้ก่อนหน้านี้&nbsp;&nbsp;ในหมู่นักปราชญ์คนสำคัญๆของประเทศอินเดียมี&nbsp;&nbsp;โกทะมะ&nbsp;&nbsp;คะณาดะ&nbsp;&nbsp;คะพิละ,ยากยะวัลคยะ&nbsp;&nbsp;ชาณดิลยะ&nbsp;&nbsp;และไวชวานะระ&nbsp;&nbsp;และในที่สุดมี&nbsp;&nbsp;วิยาสะเดวะ&nbsp;&nbsp;ผู้เขียน&nbsp;&nbsp;<em>เวดานธะ-สูทระ</em>&nbsp;&nbsp;ดังนั้น&nbsp;&nbsp;จึงไม่ขาดแคลนความรู้ทางด้านปรัชญาหรือความรู้ทิพย์&nbsp;&nbsp;บัดนี้&nbsp;&nbsp;องค์ภควานตรัสว่าบทที่เก้านี้เป็นราชาแห่งความรู้ทั้งหลายเหล่านี้&nbsp;&nbsp;เนื้อหาสาระของความรู้ทั้งหลายที่ได้รับจากการศึกษาคัมภีร์พระเวทและปรัชญาอื่น&nbsp;&nbsp;ๆ&nbsp;&nbsp;เป็นความลับสุด&nbsp;&nbsp;เพราะว่าความรู้ที่เป็นความลับหรือความรู้ทิพย์เกี่ยวเนื่องกับการเข้าใจข้อแตกต่างระหว่างดวงวิญญาณและร่างกาย&nbsp;&nbsp;ราชาแห่งความรู้ที่ลับทั้งหลายมาจบลงที่การอุทิศตนเสียสละรับใช้
  </p>
</div>

<div class="r r-lang-en r-paragraph">
  <p>
  โดยทั่วไปผู้คนไม่ได้รับการศึกษาในความรู้ที่ลับเฉพาะเช่นนี้&nbsp;&nbsp;เนื่องจากศึกษาความรู้จากภายนอก&nbsp;&nbsp;สำหรับการศึกษาทั่วไปผู้คนไปสัมผัสกับความรู้มากมายหลายสาขา&nbsp;&nbsp;เช่น&nbsp;&nbsp;การเมือง&nbsp;&nbsp;การสังคม&nbsp;&nbsp;ฟิสิกซ์&nbsp;&nbsp;เคมี&nbsp;&nbsp;คณิตศาสตร์&nbsp;&nbsp;ดาราศาสตร์&nbsp;&nbsp;วิศวกรรมศาสตร์ฯลฯ&nbsp;&nbsp;มีความรู้หลายสาขามากมายทั่วโลก&nbsp;&nbsp;และมีมหาวิทยาลัยใหญ่&nbsp;&nbsp;ๆ&nbsp;&nbsp;มากมาย&nbsp;&nbsp;แต่ด้วยความอับโชค&nbsp;&nbsp;ไม่มีมหาวิทยาลัยหรือสถาบันการศึกษาใดที่สอนศาสตร์แห่งดวงวิญญาณถึงแม้ว่าดวงวิญญาณเป็นส่วนสำคัญที่สุดของร่างกาย&nbsp;&nbsp;หากไม่มีดวงวิญญาณ&nbsp;&nbsp;ร่างกายจะไม่มีคุณค่าอันใดเลย&nbsp;&nbsp;ถึงกระนั้นผู้คนก็ยังเน้นมากเกี่ยวกับความจำเป็นของชีวิตทางร่างกาย&nbsp;&nbsp;โดยไม่สนใจต่อดวงวิญญาณซึ่งมีความสำคัญกว่า
  </p>
</div>

<div class="r r-lang-en r-paragraph">
  <p>
  หนังสือ&nbsp;&nbsp;<em>ภควัต-คีตา</em>&nbsp;&nbsp;โดยเฉพาะจากบทที่สองเป็นต้นมาได้เน้นถึงความสำคัญของดวงวิญญาณ&nbsp;&nbsp;ตอนต้นองค์ภควานตรัสว่าร่างกายนี้เสื่อมสลายและวิญญาณไม่เสื่อมสลาย&nbsp;&nbsp;(<em>อันทะวันทะ&nbsp;&nbsp;อิเม&nbsp;&nbsp;เดฮา&nbsp;&nbsp;นิทยัสโยคทาฮ&nbsp;&nbsp;ชะรีริณะฮ</em>)&nbsp;&nbsp;นี่คือส่วนลับแห่งความรู้หากเพียงแต่รู้ว่าดวงวิญญาณแตกต่างจากร่างกาย&nbsp;&nbsp;โดยธรรมชาติดวงวิญญาณจะไม่มีการเปลี่ยนรูป&nbsp;&nbsp;ไม่มีวันถูกทำลาย&nbsp;&nbsp;และเป็นอมตะ&nbsp;&nbsp;เช่นนี้มิได้ให้ข้อมูลในเชิงบวก&nbsp;&nbsp;บางครั้งบุคคลลืมความรู้สึกว่าดวงวิญญาณแตกต่างจากร่างกายเมื่อร่างกายจบสิ้นลง&nbsp;&nbsp;หรือเมื่อหลุดพ้นจากร่างกายไปแล้วดวงวิญญาณจะอยู่ในความว่างเปล่าและกลายมาเป็นผู้ไม่มีบุคลิกภาพ&nbsp;&nbsp;แต่ความจริงหาเป็นเช่นนั้นไม่&nbsp;&nbsp;เป็นไปได้อย่างไรที่ดวงวิญญาณซึ่งมีความตื่นตัวมากภายในร่างกายนี้&nbsp;&nbsp;จะไม่มีความตื่นตัวหลังจากหลุดพ้นไปจากร่างกายนี้แล้วหากดวงวิญญาณเป็นอมตะจะต้องตื่นตัวอยู่ตลอดเวลา&nbsp;&nbsp;ตื่นตัวนิรันดร&nbsp;&nbsp;กิจกรรมต่าง&nbsp;&nbsp;ๆของเขาในอาณาจักรทิพย์เป็นความรู้ทิพย์ที่ลับที่สุด&nbsp;&nbsp;กิจกรรมต่าง&nbsp;&nbsp;ๆ&nbsp;&nbsp;เหล่านี้ของดวงวิญญาณแสดงไว้&nbsp;&nbsp;ณ&nbsp;&nbsp;ที่นี้ว่ารวมมาเป็นราชาแห่งความรู้ทั้งหลาย&nbsp;&nbsp;เป็นส่วนลับที่สุดของวิชาความรู้ทั้งหมด
  </p>
</div>

<div class="r r-lang-en r-paragraph">
  <p>
  ความรู้นี้เป็นรูปแบบที่บริสุทธิ์ที่สุด&nbsp;&nbsp;กิจกรรมทั้งหลายดังที่ได้อธิบายไว้ในวรรณกรรมพระเวท&nbsp;&nbsp;<em>พัดมะ&nbsp;&nbsp;พุราณะ</em>&nbsp;&nbsp;ว่า&nbsp;&nbsp;กิจกรรมบาปของมนุษย์ได้ถูกวิเคราะห์ไว้&nbsp;&nbsp;และปรากฏออกมาเป็นผลแห่งความบาปซ้ำซาก&nbsp;&nbsp;พวกที่ปฏิบัติกิจกรรมเพื่อผลทางวัตถุจะถูกพันธนาการอยู่ในระดับต่าง&nbsp;&nbsp;ๆ&nbsp;&nbsp;กัน&nbsp;&nbsp;และก่อร่างมาเป็นผลบาปต่าง&nbsp;&nbsp;ๆตัวอย่างเช่น&nbsp;&nbsp;เมื่อเราหว่านเมล็ดพันธุ์ของต้นไม้ชนิดหนึ่ง&nbsp;&nbsp;ต้นไม้จะไม่เจริญเติบโตขึ้นมาในทันทีทันใดแต่จะต้องใช้เวลา&nbsp;&nbsp;ก่อนอื่นเป็นต้นเล็ก&nbsp;&nbsp;ๆ&nbsp;&nbsp;เป็นหน่อ&nbsp;&nbsp;จากนั้นก็มาในรูปของต้นไม้มีดอก&nbsp;&nbsp;มีผล&nbsp;&nbsp;และเมื่อสมบูรณ์บุคคลผู้หว่านเมล็ดพันธุ์ของต้นไม้ก็จะได้รับความสุขจากดอกไม้และผลไม้เหล่านั้น&nbsp;&nbsp;ในทำนองเดียวกัน&nbsp;&nbsp;มนุษย์ทำบาปก็เหมือนกับการหว่านเมล็ดพันธุ์ที่ต้องใช้เวลากว่าจะบังเกิดผล&nbsp;&nbsp;หรือปรากฏออกมา&nbsp;&nbsp;ความบาปมีอยู่หลายระดับการทำบาปอาจยุติลงภายในปัจเจกบุคคล&nbsp;&nbsp;แต่ผลบาปนั้นยังจะต้องได้รับ&nbsp;&nbsp;มีความบาปต่าง&nbsp;&nbsp;ๆ&nbsp;&nbsp;ซึ่งอยู่ในรูปของเมล็ดพันธุ์&nbsp;&nbsp;มีความบาปที่ปรากฏออกมาและให้ผลแก่เรา&nbsp;&nbsp;ซึ่งมาในรูปของความทุกข์และความเจ็บปวด
  </p>
</div>

<div class="r r-lang-en r-paragraph">
  <p>
  ดังที่ได้อธิบายไว้ในโศลกที่ยี่สิบแปดของบทที่เจ็ด&nbsp;&nbsp;บุคคลที่จบสิ้นกับผลบาปทั้งปวง&nbsp;&nbsp;และทำแต่กิจกรรมบุญอย่างสมบูรณ์&nbsp;&nbsp;เป็นอิสระจากสิ่งคู่ในโลกวัตถุนี้ปฏิบัติในการอุทิศตนเสียสละรับใช้องค์ภควาน&nbsp;&nbsp;คริชณะ&nbsp;&nbsp;อีกนัยหนึ่ง&nbsp;&nbsp;พวกที่ปฏิบัติการอุทิศตนเสียสละรับใช้แด่องค์ภควานจริง&nbsp;&nbsp;ๆ&nbsp;&nbsp;เป็นผู้ที่ได้รับอิสรภาพจากผลบาปทั้งปวงเรียบร้อยแล้ว&nbsp;&nbsp;คำกล่าวเช่นนี้ได้ยืนยันไว้ใน&nbsp;&nbsp;<em>พัดมะ&nbsp;&nbsp;พุราณะ</em>&nbsp;&nbsp;ดังนี้
  </p>
</div>

<div class="r r-lang-en r-verse-text">
  
  <em>อัพรารับดฺะ-พฺะลัม พาพัม<br />คูทัม บีจัม พฺะโลนมุคัฺม</em><br /><em>คระเม ไณวะ พระลีเยทะ<br />วิชณุ-บัฺคธิ-ระทาทมะนาม</em>
  
</div>

<div class="r r-lang-en r-paragraph">
  <p>
  สำหรับพวกที่ปฏิบัติการอุทิศตนเสียสละรับใช้แด่องค์ภควานผลบาปทั้งหลายไม่ว่าจะปรากฏออกมาแล้ว&nbsp;&nbsp;ที่เก็บอยู่ในคลัง&nbsp;&nbsp;หรือในรูปของเมล็ดพันธุ์จะค่อย&nbsp;&nbsp;ๆ&nbsp;&nbsp;สลายไป&nbsp;&nbsp;ดังนั้นอำนาจที่ทำให้บริสุทธิ์จากการอุทิศตนเสียสละรับใช้นั้นมีพลังมาก&nbsp;&nbsp;เรียกว่า&nbsp;&nbsp;<em>พะวิทรัม&nbsp;&nbsp;อุททะมัม</em>&nbsp;&nbsp;บริสุทธิ์ที่สุด&nbsp;&nbsp;<em>อุททะมะ</em>&nbsp;&nbsp;หมายถึงทิพย์&nbsp;&nbsp;<em>ทะมัส</em>&nbsp;&nbsp;หมายถึงโลกวัตถุนี้หรือความมืดและ&nbsp;&nbsp;<em>อุททะมะ</em>&nbsp;&nbsp;หมายถึงสิ่งที่เป็นทิพย์เหนือกิจกรรมต่าง&nbsp;&nbsp;ๆ&nbsp;&nbsp;ทางวัตถุ&nbsp;&nbsp;กิจกรรมในการอุทิศตนเสียสละไม่ถือว่าเป็นวัตถุ&nbsp;&nbsp;ถึงแม้ว่าบางครั้งจะปรากฏว่าสาวกปฏิบัติตนเหมือนกับคนธรรมดาทั่วไป&nbsp;&nbsp;ผู้ที่สามารถเห็นและคุ้นเคยกับการอุทิศตนเสียสละรับใช้จะทราบว่ากิจกรรมเหล่านี้มิใช่เป็นวัตถุ&nbsp;&nbsp;กิจกรรมเหล่านี้ทั้งหมดเป็นทิพย์&nbsp;&nbsp;เป็นการอุทิศตนเสียสละซึ่งไม่มีมลทินจากระดับต่าง&nbsp;&nbsp;ๆ&nbsp;&nbsp;ของธรรมชาติวัตถุ
  </p>
</div>

<div class="r r-lang-en r-paragraph">
  <p>
  ได้กล่าวไว้ว่าการปฏิบัติอุทิศตนเสียสละรับใช้มีความสมบูรณ์จนกระทั่งเราสามารถสำเหนียกถึงผลลัพธ์โดยตรง&nbsp;&nbsp;ผลลัพธ์โดยตรงนี้สำเหนียกได้อย่างแท้จริงและพวกเราได้รับประสบการณ์จากการปฏิบัติว่า&nbsp;&nbsp;ผู้ใดที่สวดภาวนาพระนามอันศักดิ์สิทธิ์ของคริชณะ&nbsp;&nbsp;(ฮเร&nbsp;&nbsp;คริชณะ&nbsp;&nbsp;ฮะเร&nbsp;&nbsp;คริชณะ&nbsp;&nbsp;คริชณะ&nbsp;&nbsp;คริชณะ&nbsp;&nbsp;ฮะเร&nbsp;&nbsp;ฮะเร/&nbsp;&nbsp;ฮะเร&nbsp;&nbsp;รามะ&nbsp;&nbsp;ฮะเรรามะ&nbsp;&nbsp;รามะ&nbsp;&nbsp;รามะ&nbsp;&nbsp;ฮะเร&nbsp;&nbsp;ฮะเร)&nbsp;&nbsp;โดยปราศจากอาบัติ&nbsp;&nbsp;จะรู้สึกว่ามีความสุขทิพย์&nbsp;&nbsp;และมีความบริสุทธิ์ขึ้นอย่างรวดเร็วจากมลทินทางวัตถุทั้งปวง&nbsp;&nbsp;เราเห็นเช่นนี้จริง&nbsp;&nbsp;นอกเหนือไปจากนั้น&nbsp;&nbsp;หากผู้ใดปฏิบัติไม่เพียงแค่สดับฟัง&nbsp;&nbsp;แต่ยังพยายามเผยแพร่สาส์นแห่งการอุทิศตนเสียสละรับใช้นี้ด้วย&nbsp;&nbsp;หรือหากตัวเราเองช่วยในกิจกรรมเพื่อเผยแพร่คริชณะจิตสำนึก&nbsp;&nbsp;จะรู้สึกว่าเราค่อย&nbsp;&nbsp;ๆ&nbsp;&nbsp;เจริญก้าวหน้าในวิถีทิพย์&nbsp;&nbsp;ความเจริญก้าวหน้าในชีวิตทิพย์นี้มิได้ขึ้นอยู่กับการศึกษาหรือคุณสมบัติใด&nbsp;&nbsp;ๆ&nbsp;&nbsp;ในอดีต&nbsp;&nbsp;เนื่องจากเป็นวิธีการที่มีความบริสุทธิ์ในตัวเองเพียงแต่ได้ปฏิบัติเท่านั้นเราจะกลายเป็นผู้บริสุทธิ์
  </p>
</div>

<div class="r r-lang-en r-paragraph">
  <p>
  ใน&nbsp;&nbsp;<em>เวดานธะ-สูทระ</em>&nbsp;&nbsp;(3.2.26)&nbsp;&nbsp;ได้อธิบายไว้เช่นกันดังนี้&nbsp;&nbsp;<em>พระคาชัช&nbsp;&nbsp;ชะ&nbsp;&nbsp;คารมะณิอับฺ&nbsp;&nbsp;ยาสาท</em>&nbsp;&nbsp;“การอุทิศตนเสียสละรับใช้มีพลังอำนาจมาก&nbsp;&nbsp;เพียงแต่ปฏิบัติในกิจกรรมแห่งการอุทิศตนเสียสละรับใช้&nbsp;&nbsp;เราจะได้รับแสงสว่างโดยไม่ต้องสงสัย”&nbsp;&nbsp;ตัวอย่างในเชิงปฏิบัติเช่นนี้พบได้ในอดีตชาติของนาระดะ&nbsp;&nbsp;ในชาตินั้นเป็นบุตรของคนรับใช้&nbsp;&nbsp;ท่านไม่มีการศึกษา&nbsp;&nbsp;ไม่ได้เกิดในตระกูลสูง&nbsp;&nbsp;แต่เมื่อมารดาของท่านปฏิบัติรับใช้สาวกผู้ยิ่งใหญ่&nbsp;&nbsp;นาระดะร่วมรับใช้ด้วยบางครั้งเมื่อมารดาไม่อยู่ท่านก็รับใช้สาวกผู้ยิ่งใหญ่ด้วยตนเอง&nbsp;&nbsp;นาระดะกล่าวว่า
  </p>
</div>

<div class="r r-lang-en r-verse-text">
  
  <em>อุชชิฺชทะ-เลพาน อนุโมดิโท ดวิไจฮ<br />สะคริท สมะ บํุนเจ ทัด-อพาสทะ-คิลบิชะฮ</em><br /><em>เอวัม พระวริททัสยะ วิชุดดฺะ-เชทะสัส<br />ทัด-ดฺารมะ เอวาทมะ-รุชิฮ พระจายะเท</em>
  
</div>

<div class="r r-lang-en r-paragraph">
  <p>
  โศลกนี้จาก&nbsp;&nbsp;<em>ชรีมัด-บฺากะวะธัม</em>&nbsp;&nbsp;(1.5.25)&nbsp;&nbsp;นาระดะอธิบายถึงชาติอดีตให้ศิษย์&nbsp;&nbsp;วิยาสะเดวะฟังโดยกล่าวว่า&nbsp;&nbsp;ระหว่างที่ปฏิบัติตนเป็นเด็กรับใช้สาวกผู้บริสุทธิ์เป็นเวลาสี่เดือน&nbsp;&nbsp;ขณะที่มาพักอาศัยอยู่&nbsp;&nbsp;นาระดะได้คบหาสมาคมกับสาวกผู้บริสุทธิ์อย่างใกล้ชิด&nbsp;&nbsp;บางครั้งนักปราชญ์เหล่านั้นเหลืออาหารไว้ในจานและเด็กน้อยที่เป็นผู้ล้างจานปรารถนาจะลิ้มรสอาหารที่เหลือ&nbsp;&nbsp;จึงขออนุญาตจากสาวกผู้ยิ่งใหญ่&nbsp;&nbsp;เมื่อได้รับอนุญาต&nbsp;&nbsp;นาระดะก็รับประทานอาหารนั้น&nbsp;&nbsp;ต่อมานาระดะได้หลุดพ้นจากผลบาปทั้งปวง&nbsp;&nbsp;ขณะที่รับประทานไปเรื่อย&nbsp;&nbsp;ๆ&nbsp;&nbsp;หัวใจค่อย&nbsp;&nbsp;ๆ&nbsp;&nbsp;บริสุทธิ์ขึ้นเหมือนกับนักปราชญ์เหล่านั้น&nbsp;&nbsp;สาวกผู้ยิ่งใหญ่ดื่มด่ำอยู่กับรสแห่งการอุทิศตนเสียสละรับใช้ต่อองค์ภควานด้วยการสดับฟังและสวดภาวนาอย่างไม่รู้จักหยุดหย่อน&nbsp;&nbsp;นาระดะค่อยๆพัฒนารสชาติเช่นนี้&nbsp;&nbsp;และกล่าวดังนี้
  </p>
</div>

<div class="r r-lang-en r-verse-text">
  
  <em>ทะทรานวะฮัม คริชณะ-คะทฺาฮ พระกายะทาม<br />อนุกระเฮณาชริณะวัม มะโนฮะราฮ</em><br /><em>ทาฮ ชรัดดฺะยา เม นุพะดัม วิชริณวะทะฮ<br />พริยัชระวะสิ อังกะ มะมาบฺะวัด รุชิฮ</em>
  
</div>

<div class="r r-lang-en r-paragraph">
  <p>
  จากการคบหาสมาคมกับเหล่านักปราชญ์&nbsp;&nbsp;นาระดะได้รับรสในการสดับฟังและสวดภาวนาพระบารมีขององค์ภควาน&nbsp;&nbsp;และได้พัฒนาความปรารถนาอย่างยิ่งใหญ่ในการอุทิศตนเสียสละรับใช้&nbsp;&nbsp;ดังที่ได้อธิบายไว้ใน&nbsp;&nbsp;<em>เวดานธะ-สูทระ</em>&nbsp;&nbsp;ว่า&nbsp;&nbsp;<em>พระคาชัช&nbsp;&nbsp;ชะ&nbsp;&nbsp;คารมะณิ&nbsp;&nbsp;อับฺยาสาท</em>&nbsp;&nbsp;หากผู้ใดเพียงแต่ปฏิบัติการอุทิศตนเสียสละรับใช้&nbsp;&nbsp;ทุกสิ่งทุกอย่างจะถูกเปิดเผยขึ้นโดยปริยายและเขาจะสามารถเข้าใจ&nbsp;&nbsp;เช่นนี้เรียกว่า&nbsp;&nbsp;<em>พรัทยัคชะ</em>&nbsp;&nbsp;หรือสำเหนียกโดยตรง
  </p>
</div>

<div class="r r-lang-en r-paragraph">
  <p>
  คำว่า&nbsp;&nbsp;<em>ดฺรัมยัม</em>&nbsp;&nbsp;หมายความว่า&nbsp;&nbsp;“วิถีทางแห่งศาสนา”&nbsp;&nbsp;อันที่จริงนาระดะเป็นบุตรของคนรับใช้&nbsp;&nbsp;ไม่มีโอกาสไปโรงเรียน&nbsp;&nbsp;ท่านเพียงแต่ช่วยมารดา&nbsp;&nbsp;ด้วยความโชคดีที่มารดาถวายการรับใช้ต่อเหล่าสาวก&nbsp;&nbsp;เด็กน้อยนาระดะจึงได้รับโอกาสนี้&nbsp;&nbsp;จาการคบสมาคมนี้ทำให้บรรลุถึงจุดมุ่งหมายสูงสุดของศาสนาทั้งหลาย&nbsp;&nbsp;จุดมุ่งหมายสูงสุดของศาสนาทั้งหมดคือการอุทิศเสียสละรับใช้ดังที่ได้กล่าวไว้ใน&nbsp;&nbsp;<em>ชรีมัด-บฺากะวะธัม&nbsp;&nbsp;(สะ&nbsp;&nbsp;ไว&nbsp;&nbsp;พุมสาม&nbsp;&nbsp;พะโร&nbsp;&nbsp;ดฺารโม&nbsp;&nbsp;ยะโท&nbsp;&nbsp;บัฺคธิร&nbsp;&nbsp;อโดฺคชะเจ)</em>&nbsp;&nbsp;ผู้มีศาสนาโดยทั่วไปไม่รู้ว่าความสมบูรณ์สูงสุดของศาสนาคือบรรลุถึงการอุทิศตนเสียสละรับใช้&nbsp;&nbsp;ดังที่ได้กล่าวไว้ในโศลกสุดท้ายของบทที่แปดว่า&nbsp;&nbsp;<em>(เวเดชุ&nbsp;&nbsp;ยะกเยชุ&nbsp;&nbsp;ทะพะฮสุ&nbsp;&nbsp;ไชวะ)</em>&nbsp;&nbsp;ความรู้พระเวทโดยทั่วไปจำเป็นต้องรู้แจ้งตนเอง&nbsp;&nbsp;แต่&nbsp;&nbsp;ณ&nbsp;&nbsp;ที่นี้ถึงแม้ว่านาระดะไม่เคยไปโรงเรียนของพระอาจารย์ทิพย์&nbsp;&nbsp;และไม่ได้รับการศึกษาในหลักธรรมพระเวท&nbsp;&nbsp;ท่านได้รับผลประโยชน์สูงสุดในการศึกษาคัมภีร์พระเวทวิธีการนี้มีพลังอำนาจมากแม้จะไม่ได้ปฏิบัติตามวิธีการทางศาสนาอย่างสม่ำเสมอ&nbsp;&nbsp;ท่านยังสามารถเจริญก้าวหน้าไปสู่ความสมบูรณ์สูงสุด&nbsp;&nbsp;เช่นนี้เป็นไปได้อย่างไร?&nbsp;&nbsp;วรรณกรรมพระเวทได้ยืนยันไว้เช่นกันว่า&nbsp;&nbsp;<em>อาชารยะวาน&nbsp;&nbsp;พุรุโช&nbsp;&nbsp;เวดะ</em>&nbsp;&nbsp;ผู้ที่คบหาสมาคมกับ&nbsp;&nbsp;<em>อาชารยะ</em>ผู้ยิ่งใหญ่ถึงแม้จะไม่ได้รับการศึกษาหรือไม่เคยศึกษาคัมภีร์พระเวท&nbsp;&nbsp;เขาก็สามารถคุ้นเคยกับความรู้ทั้งหมดเท่าที่จำเป็นเพื่อความรู้แจ้ง
  </p>
</div>

<div class="r r-lang-en r-paragraph">
  <p>
  วิธีแห่งการอุทิศตนเสียสละรับใช้เป็นวิธีที่มีความสุขมาก&nbsp;&nbsp;<em>(สุ-สุคัฺม)</em>&nbsp;&nbsp;เพราะเหตุใด?&nbsp;&nbsp;การอุทิศตนเสียสละรับใช้ประกอบด้วย&nbsp;&nbsp;<em>ชระวะณัม&nbsp;&nbsp;คีรทะณัม&nbsp;&nbsp;วิชโณฮ</em>&nbsp;&nbsp;ดังนั้น&nbsp;&nbsp;เราเพียงแต่สดับฟังและสวดภาวนาพระบารมีขององค์ภควาน&nbsp;&nbsp;หรือว่าไปสดับฟังปรัชญาเกี่ยวกับความรู้ทิพย์ที่&nbsp;&nbsp;<em>อาชารยะ</em>&nbsp;&nbsp;ผู้เชื่อถือได้เป็นผู้ให้&nbsp;&nbsp;เพียงแต่นั่งลงเราสามารถเรียนรู้จากนั้นก็รับประทานอาหารอันเอร็ดอร่อยที่เหลือจากการถวายให้องค์ภควานแล้ว&nbsp;&nbsp;ในทุก&nbsp;&nbsp;ๆ&nbsp;&nbsp;ระดับแห่งการอุทิศตนเสียสละรับใช้เป็นที่น่ารื่นรมย์&nbsp;&nbsp;เราสามารถปฏิบัติการอุทิศตนเสียสละรับใช้แม้อยู่ในสภาวะที่ยากจนที่สุด&nbsp;&nbsp;องค์ภควานตรัสว่า&nbsp;&nbsp;<em>พัทรัม&nbsp;&nbsp;พุชพัม&nbsp;&nbsp;พฺะลัม&nbsp;&nbsp;โทยัม</em>&nbsp;&nbsp;พระองค์ทรงพร้อมที่จะรับการถวายทุกสิ่งทุกอย่างจากสาวกไม่ว่าจะเป็นอะไรแม้แต่ใบไม้&nbsp;&nbsp;ดอกไม้&nbsp;&nbsp;ผลไม้เพียงเล็กน้อย&nbsp;&nbsp;หรือน้ำเพียงนิดเดียวซึ่งมีอยู่ดาษดื่นทั่วไปในส่วนต่าง&nbsp;&nbsp;ๆ&nbsp;&nbsp;ของโลก&nbsp;&nbsp;สิ่งเหล่านี้ใครก็สามารถถวายให้ได้ไม่ว่าจะอยู่ในสภาวะสังคมเช่นไร&nbsp;&nbsp;พระองค์จะทรงรับไว้หากถวายด้วยใจรัก&nbsp;&nbsp;มีตัวอย่างมากมายในประวัติศาสตร์ว่าเพียงแต่ลิ้มรสใบทุละสีที่ถวายให้พระบาทรูปดอกบัวขององค์ภควานแล้ว&nbsp;&nbsp;นักปราชญ์ผู้ยิ่งใหญ่&nbsp;&nbsp;เช่น&nbsp;&nbsp;สะนัท-คุมาระ&nbsp;&nbsp;ได้กลายมาเป็นสาวกผู้ยิ่งใหญ่&nbsp;&nbsp;ฉะนั้น&nbsp;&nbsp;วิธีการอุทิศตนเสียสละเป็นสิ่งที่ดีมาก&nbsp;&nbsp;และปฏิบัติได้ด้วยอารมณ์ที่มีความสุข&nbsp;&nbsp;องค์ภควานจะรับเฉพาะความรักที่ถวายให้พระองค์พร้อมกับเครื่องถวาย
  </p>
</div>

<div class="r r-lang-en r-paragraph">
  <p>
  ได้กล่าวไว้&nbsp;&nbsp;ณ&nbsp;&nbsp;ที่นี้ว่า&nbsp;&nbsp;การอุทิศตนเสียสละรับใช้เช่นนี้มีอยู่ชั่วกัลปวสานซึ่งไม่เหมือนกับที่นักปราชญ์มายาวาดีอ้าง&nbsp;&nbsp;แม้ว่าบางครั้งพวกนี้รับเอาสิ่งที่สมมติว่าเป็นการอุทิศตนเสียสละรับใช้มาปฏิบัติ&nbsp;&nbsp;แต่แนวความคิดคือตราบเท่าที่ยังไม่หลุดพ้นต้องอุทิศตนเสียสละรับใช้ต่อไป&nbsp;&nbsp;เมื่อในที่สุดหลุดพ้นแล้วพวกเขา&nbsp;&nbsp;“จะกลายมาเป็นหนึ่งเดียวกับองค์ภควาน”&nbsp;&nbsp;การอุทิศตนเสียสละรับใช้ชั่วครั้งชั่วคราวเช่นนี้ไม่ถือว่าเป็นการอุทิศตนเสียสละรับใช้ที่บริสุทธิ์&nbsp;&nbsp;การอุทิศตนเสียสละรับใช้ที่แท้จริงจะทำอย่างต่อเนื่องแม้หลังจากได้รับความหลุดพ้นแล้ว&nbsp;&nbsp;เมื่อสาวกไปยังดาวเคราะห์ทิพย์ในอาณาจักรขององค์ภควาน&nbsp;&nbsp;ก็ยังปฏิบัติการรับใช้พระองค์อยู่ที่นั่น&nbsp;&nbsp;โดยมิบังอาจที่จะกลายมาเป็นหนึ่งเดียวกับองค์ภควาน
  </p>
</div>

<div class="r r-lang-en r-paragraph">
  <p>
  ดังจะได้เห็นใน&nbsp;&nbsp;<em>ภควัต-คีตา</em>&nbsp;&nbsp;ว่า&nbsp;&nbsp;การอุทิศตนเสียสละรับใช้ที่แท้จริงเริ่มต้นหลังจากหลุดพ้นแล้ว&nbsp;&nbsp;หลังจากหลุดพ้นและสถิตในตำแหน่ง&nbsp;&nbsp;<em>บระฮมัน</em>&nbsp;&nbsp;แล้ว&nbsp;&nbsp;<em>(บระฮ-&nbsp;&nbsp;มะ-บํูทะ)</em>&nbsp;&nbsp;การอุทิศตนเสียสละรับใช้จึงเริ่มต้นขึ้น&nbsp;&nbsp;<em>(สะมะฮ&nbsp;&nbsp;สาระเวชุ&nbsp;&nbsp;บํูเทชุ&nbsp;&nbsp;มัด-บัฺคธิม&nbsp;&nbsp;ละบฺะเท&nbsp;&nbsp;พะราม)</em>&nbsp;&nbsp;ไม่มีผู้ใดสามารถเข้าใจองค์ภควานได้ด้วยการปฏิบัติ&nbsp;&nbsp;<em>คารมะ-&nbsp;&nbsp;โยกะ.&nbsp;&nbsp;กยานะ-โยกะ,&nbsp;&nbsp;อัชทางกะ-โยกะ</em>&nbsp;&nbsp;หรือปฏิบัตโยคะอื่น&nbsp;&nbsp;ๆ&nbsp;&nbsp;โดยเอกเทศ&nbsp;&nbsp;จากวิธีโยคะต่างๆ&nbsp;&nbsp;เหล่านี้&nbsp;&nbsp;อาจเจริญขึ้นเล็กน้อยไปสู่&nbsp;&nbsp;<em>บัฺคธิ-โยกะ</em>&nbsp;&nbsp;หากมาไม่ถึงระดับแห่งการอุทิศตนเสียสละรับใช้&nbsp;&nbsp;เขาจะไม่สามารถเข้าใจว่าบุคลิกภาพแห่งองค์ภควานคืออะไรใน&nbsp;&nbsp;<em>ชรีมัด-บฺากะวะธัม</em>&nbsp;&nbsp;ได้ยืนยันไว้ว่า&nbsp;&nbsp;เมื่อได้รับความบริสุทธิ์จากการปฏิบัติตามวิธีแห่งการอุทิศตนเสียสละรับใช้&nbsp;&nbsp;โดยเฉพาะจากการสดับฟัง&nbsp;&nbsp;<em>ชรีมัด-บากะวะธัม</em>&nbsp;&nbsp;หรือ&nbsp;&nbsp;<em>ภควัต-คีตา</em>&nbsp;&nbsp;จากดวงวิญญาณผู้รู้แจ้ง&nbsp;&nbsp;จึงสามารถเข้าใจศาสตร์แห่ง&nbsp;&nbsp;คริชณะหรือศาสตร์แห่งองค์ภควาน&nbsp;&nbsp;<em>เอวัม&nbsp;&nbsp;พระสันนะ-มะนะโส&nbsp;&nbsp;บฺะกะวัด-บัฺคธิ-โยกะทะฮ</em>&nbsp;&nbsp;เมื่อหัวใจบริสุทธิ์ขึ้นจากสิ่งไร้สาระทั้งหลาย&nbsp;&nbsp;ผู้นั้นจึงสามารถเข้าใจว่าองค์ภควานคืออะไรดังนั้น&nbsp;&nbsp;วิธีแห่งการอุทิศตนเสียสละรับใช้ในคริชณะจิตสำนึกจึงเป็นราชาหรือเจ้าแห่งการศึกษาทั้งปวง&nbsp;&nbsp;เป็นราชาแห่งความรู้ที่เป็นความลับทั้งหมด&nbsp;&nbsp;เป็นรูปแบบของศาสนาที่บริสุทธิ์ที่สุด&nbsp;&nbsp;และสามารถปฏิบัติได้ด้วยความรื่นเริงโดยไม่ยากลำบาก&nbsp;&nbsp;ดังนั้น&nbsp;&nbsp;เราจึงควรรับมาปฏิบัติ
  </p>
</div>

    <div class="row">
        <div class="col-12">
            <ul class="mini-pager mt-2 pb-4">
                
                    <li class="pager-prev"><a class="btn" href="../../9/1">
                        <i class="fa fa-chevron-left"></i>
                        
                            
                            Previous
                        
                    </a></li>

                
                
                    <li class="pager-next"><a class="btn" href="../../9/3">
                        
                            
                            Next
                        
                        <i class="fa fa-chevron-right"></i>
                    </a></li>
                
            </ul>
        </div>
    </div>



</div>
</body>
</html>
