<!DOCTYPE html>

<html lang="en" class="no-js">
<head>
    <meta charset="utf-8">
    <meta name="viewport" content="width=device-width, initial-scale=1, shrink-to-fit=no">
    <meta http-equiv="x-ua-compatible" content="ie=edge">

    <title>ภควัต-คีตา ฉบับเดิม โศลก 11.55</title>
    <meta name="description" content="" />

    <link rel="stylesheet" type="text/css" href="/vedabase.css">
</head>
<body class="has-floating-menu template-chapter-advanced use-serif justify-text" font-size="3">

<div class="container first-container">



<h1 style="text-align:center;"><a href="/bg0">ภควัต-คีตา ฉบับเดิม</a></h1>
<div class="r r-title-small r-chapter">
  <h1>
    <a href="../../11">
       บทที่ สิบเอ็ด
    </a>
<!-- 11 -->
  </h1>
</div>
<div class="r r-lang-en r-chapter-title r-title">
  <h2 class="section-title">
    รูปลักษณ์จักรวาล
  <h2>
</div>
<div class="bb r-verse">
  <h1>
  โศลก 55
  </h1>
</div>

<div class="r r-lang-en r-verse-text">
  
  <em>มัท-คารมะ-คริน มัท-พะระโม<br />มัด-บัฺคธะฮ สังกะ-วารจิทะฮ</em><br /><em>นิรไวระฮ สารวะ-บํูเทชุ<br />ยะฮ สะ มาม เอทิ พาณดะวะ</em>
  
</div>

<div class="r r-lang-en r-synonyms">
  <p>
  <em>มัท-คารมะ-คริท</em>&nbsp;&nbsp;-&nbsp;&nbsp;ปฏิบัติการทำงานให้ข้า, <em>มัท-พะระมะฮ</em>&nbsp;&nbsp;-&nbsp;&nbsp;พิจารณาว่าข้าคือผู้สูงสุด, <em>มัท-บัฺคธะฮ</em>&nbsp;&nbsp;-&nbsp;&nbsp;ปฏิบัติการอุทิศตนเสียสละรับใช้แด่ข้า, <em>สังกะ-วารจิทะฮ</em>&nbsp;&nbsp;-&nbsp;&nbsp;เป็นอิสระจากมลทินแห่งกิจกรรมทางวัตถุและการคาดคะเนทางจิต, <em>นิรไวระฮ</em>&nbsp;&nbsp;-&nbsp;&nbsp;ปราศจากศัตรู, <em>สารวะ-บํูเทชุ</em>&nbsp;&nbsp;-&nbsp;&nbsp;ในบรรดาสิ่งมีชีวิตทั้งหลาย, <em>ยะฮ</em>&nbsp;&nbsp;-&nbsp;&nbsp;ผู้ซึ่ง, <em>สะฮ</em>&nbsp;&nbsp;-&nbsp;&nbsp;เขา, <em>มาม</em>&nbsp;&nbsp;-&nbsp;&nbsp;แต่ข้า, <em>เอทิ</em>&nbsp;&nbsp;-&nbsp;&nbsp;มา, <em>พาณดะวะ</em>&nbsp;&nbsp;-&nbsp;&nbsp;โอ้ โอรสพาณดุ
  </p>
</div>

<div class="wrapper-translation">
  <h2 class="section-title">
  <em>คำแปล</em>
  <h2>
</div>

<div class="r r-lang-en r-translation">
  <p>
  อารจุนะที่รัก&nbsp;&nbsp;ผู้ปฏิบัติในการอุทิศตนเสียสละรับใช้ข้าด้วยความบริสุทธิ์ใจ&nbsp;&nbsp;เป็นอิสระจากมลทินแห่งกิจกรรมเพื่อผลทางวัตถุ&nbsp;&nbsp;และการคาดคะเนทางจิต&nbsp;&nbsp;ผู้ที่ทำงานให้แก่ข้า&nbsp;&nbsp;มีข้าเป็นจุดมุ่งหมายสูงสุดในชีวิต&nbsp;&nbsp;และเป็นมิตรกับทุก&nbsp;&nbsp;ๆ&nbsp;&nbsp;ชีวิตแน่นอนว่าเขาจะมาหาข้า
  </p>
</div>

<div class="wrapper-purport">
  <h2 class="section-title">
  <em>คำอธิบาย</em>
  <h2>
</div>

<div class="r r-lang-en r-paragraph">
  <p>
  ผู้ใดปรารถนาที่จะเข้าพบบุคคลสูงสุดแห่งบุคลิกภาพของพระผู้เป็นเจ้าทั้งปวงที่คริชณะโลคะในท้องฟ้าทิพย์&nbsp;&nbsp;และเชื่อมสัมพันธ์อย่างใกล้ชิดสนิทสนมกับคริชณะองค์ภควานต้องรับเอาสูตรนี้ไปปฏิบัติดังที่พระองค์ตรัส&nbsp;&nbsp;ฉะนั้น&nbsp;&nbsp;โศลกนี้พิจารณว่าเป็นเนื้อหาสาระสำคัญของ&nbsp;&nbsp;<em>ภควัต-คีตา,&nbsp;&nbsp;ภควัต-คีตา</em>&nbsp;&nbsp;เป็นหนังสือที่นำทางให้พันธวิญญาณผู้ปฏิบัติอยู่ในโลกวัตถุด้วยจุดมุ่งหมายที่จะเป็นเจ้าแห่งธรรมชาติ&nbsp;&nbsp;และไม่รู้ถึงชีวิตทิพย์อันแท้จริง&nbsp;&nbsp;<em>ภควัต-คีตา</em>&nbsp;&nbsp;มีไว้เพื่อแสดงให้เห็นว่าเราสามารถเข้าใจความเป็นอยู่ทิพย์&nbsp;&nbsp;และความสัมพันธ์นิรันดรของเรากับบุคลิกภาพสูงสุดได้อย่างไร&nbsp;&nbsp;และสอนให้เรากลับคืนสู่เหย้าคืนสู่องค์ภควานได้อย่างไร&nbsp;&nbsp;โศลกนี้อธิบายอย่างชัดเจนถึงวิธีการที่เราสามารถประสบผลสำเร็จในกิจกรรมทิพย์หรือการอุทิศตนเสียสละรับใช้
  </p>
</div>

<div class="r r-lang-en r-paragraph">
  <p>
  สำหรับงาน&nbsp;&nbsp;เราควรถ่ายโอนพลังงานทั้งหมดไปยังกิจกรรมเพื่อคริชณะจิตสำนึกดังที่กล่าวไว้ใน&nbsp;&nbsp;<em>บัฺคธิ-ระสามริทะ-สินดํ</em>ุ&nbsp;&nbsp;(1.2.255)
  </p>
</div>

<div class="r r-lang-en r-verse-text">
  
  <em>อนาสัคทัสยะ วิชะยาน<br />ยะทฺารฮัม อุพะยุนจะทะฮ</em><br /><em>นิรบันดฺะฮ คริชณะ-สัมบันเดฺ<br />ยุคทัม ไวรากยัม อุชยะเท</em>
  
</div>

<div class="r r-lang-en r-paragraph">
  <p>
  ไม่มีผู้ใดควรทำงานอื่นใดนอกจากงานที่สัมพันธ์กับคริชณะเช่นนี้เรียกว่า&nbsp;&nbsp;คริชณะ-คาร&nbsp;&nbsp;มะ&nbsp;&nbsp;เราอาจปฏิบัติกิจกรรมมากมาย&nbsp;&nbsp;แต่ไม่ควรยึดติดกับผลงานของตน&nbsp;&nbsp;ผลของงานควรทำไปเพื่อคริชณะ&nbsp;&nbsp;ตัวอย่างเช่น&nbsp;&nbsp;เราอาจทำธุรกิจแต่ควรเปลี่ยนกิจกรรมนั้นมาเป็นคริชณะจิตสำนึก&nbsp;&nbsp;เราต้องทำธุรกิจเพื่อคริชณะ&nbsp;&nbsp;หากคริชณะทรงเป็นเจ้าของธุรกิจดังนั้น&nbsp;&nbsp;คริชณะควรได้รับความสุขกับผลกำไรของธุรกิจ&nbsp;&nbsp;หากนักธุรกิจเป็นเจ้าของเงินเป็นจำนวนแสนๆ&nbsp;&nbsp;ล้าน&nbsp;&nbsp;ๆ&nbsp;&nbsp;บาท&nbsp;&nbsp;และหากเราต้องถวายทั้งหมดนี้แด่คริชณะเราสามารถกระทำได้นี่คืองานเพื่อคริชณะ&nbsp;&nbsp;แทนที่จะก่อสร้างอาคารสูง&nbsp;&nbsp;ๆ&nbsp;&nbsp;เพื่อสนองประสาทสัมผัสของตนเอง&nbsp;&nbsp;เราสามารถก่อสร้างวัดอันวิจิตรตระการตาเพื่อคริชณะ&nbsp;&nbsp;อัญเชิญพระปฏิมาของคริชณะและบริหารจัดการเพื่อการรับใช้ต่อพระปฏิมาดังที่ได้กำหนดไว้ในหนังสือแห่งการอุทิศตนเสียสละรับใช้ที่เชื่อถือได้&nbsp;&nbsp;ทั้งหมดนี้คือ&nbsp;&nbsp;<em>คริชณะ-คารมะ</em>&nbsp;&nbsp;เราไม่ควรยึดติดกับผลงานของตน&nbsp;&nbsp;แต่ผลงานควรถวายให้คริชณะและควรรับเอา&nbsp;&nbsp;<em>พระสาดัม</em>&nbsp;&nbsp;หรือส่วนที่เหลือจากการถวายให้คริชณะแล้ว&nbsp;&nbsp;หากผู้ใดก่อสร้างอาคารใหญ่&nbsp;&nbsp;ๆ&nbsp;&nbsp;เพื่อคริชณะและอัญเชิญพระปฏิมาของคริชณะมาประทับ&nbsp;&nbsp;ผู้นั้นจะไม่ถูกห้ามให้มาอยู่ในอาคาร&nbsp;&nbsp;แต่ต้องเข้าใจว่าเจ้าของอาคารคือคริชณะ&nbsp;&nbsp;เช่นนี้เรียกว่าคริชณะจิตสำนึก&nbsp;&nbsp;อย่างไรก็ดี&nbsp;&nbsp;หากไม่สามารถสร้างวัดเพื่อคริชณะ&nbsp;&nbsp;เราสามารถทำความสะอาดวัดให้คริชณะ&nbsp;&nbsp;นั่นก็เป็นคริชณะ-คารมะ&nbsp;&nbsp;เช่นเดียวกัน&nbsp;&nbsp;หากมีที่ดินเราสามารถทำสวน&nbsp;&nbsp;ในประเทศอินเดียอย่างน้อยคนจนจะมีที่ดินหนึ่งแปลง&nbsp;&nbsp;สามารถใช้ประโยชน์ในผืนดินนั้นเพื่อคริชณะด้วยการปลูกไม้ดอกเพื่อถวายให้คริชณะ&nbsp;&nbsp;เราสามารถปลูกต้น&nbsp;&nbsp;<em>ทุละสี</em>&nbsp;&nbsp;เพราะว่าใบ&nbsp;&nbsp;<em>ทุละสี</em>&nbsp;&nbsp;มีความสำคัญมาก&nbsp;&nbsp;คริชณะทรงแนะนำไว้ใน&nbsp;&nbsp;<em>ภควัต-คีตา</em>&nbsp;&nbsp;ว่า&nbsp;&nbsp;<em>พัทรัม&nbsp;&nbsp;พุชพัม&nbsp;&nbsp;พฺะลัม&nbsp;&nbsp;โทยัม</em>&nbsp;&nbsp;คริชณะทรงปรารถนาให้เราถวายใบไม้&nbsp;&nbsp;ดอกไม้&nbsp;&nbsp;ผลไม้&nbsp;&nbsp;หรือน้ำเพียงเล็กน้อยแด่พระองค์และจากการถวายเช่นนี้พระองค์จะทรงพอพระทัย&nbsp;&nbsp;ใบไม้นี้หมายถึงใบ&nbsp;&nbsp;<em>ทุละสี</em>&nbsp;&nbsp;โดยเฉพาะ&nbsp;&nbsp;ดังนั้นเราสามารถปลูกต้น&nbsp;&nbsp;<em>ทุละสี</em>&nbsp;&nbsp;และรดน้ำ&nbsp;&nbsp;ฉะนั้น&nbsp;&nbsp;แม้แต่คนที่ยากจนที่สุดสามารถปฏิบัติการรับใช้คริชณะ&nbsp;&nbsp;นี่คือตัวอย่างบางประการว่าเราสามารถปฏิบัติในการทำงานเพื่อคริชณะได้อย่างไร
  </p>
</div>

<div class="r r-lang-en r-paragraph">
  <p>
  คำว่า&nbsp;&nbsp;<em>มัท-พะระมะฮ</em>&nbsp;&nbsp;หมายถึงผู้พิจารณาว่า&nbsp;&nbsp;การได้มาอยู่ใกล้ชิดกับคริชณะที่พระตำหนักสูงสุดของพระองค์เป็นความสมบูรณ์สูงสุดของชีวิต&nbsp;&nbsp;บุคคลเช่นนี้ไม่ปรารถนาพัฒนาไปยังดาวเคราะห์ที่สูงกว่าเช่น&nbsp;&nbsp;ดวงจันทร์&nbsp;&nbsp;ดวงอาทิตย์&nbsp;&nbsp;หรือโลกสวรรค์หรือแม้แต่โลกที่สูงสุดของจักรวาลนี้คือ&nbsp;&nbsp;<em>บระฮมะโลคะ</em>&nbsp;&nbsp;หรือพรหมโลก&nbsp;&nbsp;เขาไม่หลงใหลอยู่กับสิ่งเหล่านี้&nbsp;&nbsp;แต่ยึดมั่นเพียงที่จะย้ายไปยังท้องฟ้าทิพย์เท่านั้น&nbsp;&nbsp;และแม้ในท้องฟ้าทิพย์เขาก็ไม่พึงพอใจที่จะกลืนเข้าไปในรัศมี&nbsp;&nbsp;<em>บระฮมะจโยทิ</em>&nbsp;&nbsp;อันเจิดจรัส&nbsp;&nbsp;เพราะปรารถนาที่จะเข้าไปในโลกทิพย์สูงสุดชื่อว่า&nbsp;&nbsp;<em>คริชณะโลคะ&nbsp;&nbsp;โกโลคะ&nbsp;&nbsp;วรินดาวะนะ</em>&nbsp;&nbsp;ซึ่งตนเองมีความรู้ที่สมบูรณ์เกี่ยวกับโลกนี้&nbsp;&nbsp;ดังนั้น&nbsp;&nbsp;จึงไม่สนใจโลกอื่น&nbsp;&nbsp;ๆ&nbsp;&nbsp;ดังที่ได้แสดงไว้ด้วยคำว่า&nbsp;&nbsp;<em>มัด-บัฺคธะฮ</em>&nbsp;&nbsp;เขาจะปฏิบัติอย่างเต็มที่ในการอุทิศตนเสียสละรับใช้&nbsp;&nbsp;โดยเฉพาะในเก้าวิธีแห่งการปฏิบัติอุทิศตนเสียสละเช่น&nbsp;&nbsp;การสดับฟัง&nbsp;&nbsp;การสวดภาวนา&nbsp;&nbsp;การระลึกถึง&nbsp;&nbsp;การบูชาการรับใช้พระบาทรูปดอกบัวขององค์ภควาน&nbsp;&nbsp;การถวายบทมนต์&nbsp;&nbsp;การปฏิบัติตามคำสั่งของพระองค์&nbsp;&nbsp;การเป็นมิตรกับพระองค์&nbsp;&nbsp;และการศิโรราบทุกสิ่งทุกอย่างแด่พระองค์&nbsp;&nbsp;เขาสามารถปฏิบัติในกระบวนการอุทิศตนเสียสละทั้งเก้าวิธีนี้หรือแปด&nbsp;&nbsp;หรือเจ็ด&nbsp;&nbsp;หรืออย่างน้อยหนึ่ง&nbsp;&nbsp;วิธี&nbsp;&nbsp;เช่นนี้จะทำให้ชีวิตเขาสมบูรณ์อย่างแน่นอน
  </p>
</div>

<div class="r r-lang-en r-paragraph">
  <p>
  คำว่า&nbsp;&nbsp;<em>สังกะ-วารจิทะฮ</em>&nbsp;&nbsp;มีความสำคัญมาก&nbsp;&nbsp;ชีวิตไม่ควรไปคบหาสมาคมกับบุคคลผู้ต่อต้านคริชณะ&nbsp;&nbsp;ไม่เพียงแต่ผู้ที่ไม่เชื่อในองค์ภควานเท่านั้นที่ต่อต้านคริชณะแม้แต่พวกที่ยึดติดกับกิจกรรมเพื่อผลทางวัตถุ&nbsp;&nbsp;และพวกที่คาดคะเนทางจิตก็เป็นผู้ต่อต้านคริชณะเช่นกัน&nbsp;&nbsp;ดังนั้น&nbsp;&nbsp;การอุทิศตนเสียสละรับใช้ในรูปแบบที่บริสุทธิ์ได้อธิบายไว้ใน&nbsp;&nbsp;<em>บัฺคธิ-ระสามริทะ-สินดํุ</em>&nbsp;&nbsp;(1.1.11)&nbsp;&nbsp;ดังนี้
  </p>
</div>

<div class="r r-lang-en r-verse-text">
  
  <em>อันยาบิฺลาชิทา-ชูนยัม<br />กยานะ-คารมาดิ-อนาวริทัม</em><br /><em>อานุคูลเยนะ คริชณานุ-<br />ชีละนัม บัฺคธิร อุททะมา</em>
  
</div>

<div class="r r-lang-en r-paragraph">
  <p>
  โศลกนี้&nbsp;&nbsp;ชรีละ&nbsp;&nbsp;รูพะ&nbsp;&nbsp;โกสวามี&nbsp;&nbsp;กล่าวไว้อย่างชัดเจนว่า&nbsp;&nbsp;หากผู้ใดปรารถนาการอุทิศตนเสียสละรับใช้ที่บริสุทธิ์&nbsp;&nbsp;ต้องเป็นอิสระจากมลทินทางวัตถุทั้งหมด&nbsp;&nbsp;และต้องเป็นอิสระจากการคบหาสมาคมกับบุคคลผู้ยึดติดอยู่กับกิจกรรมเพื่อผลทางวัตถุ&nbsp;&nbsp;และยึดติดอยู่กับการคาดคะเนทางจิต&nbsp;&nbsp;เมื่อเป็นอิสระจากการคบหาสมาคมที่ไม่พึงปรารถนา&nbsp;&nbsp;และจากมลทินแห่งความปรารถนาทางวัตถุเช่นนี้&nbsp;&nbsp;เขาจะพัฒนาความรู้แห่งองค์คริชณะด้วยความชื่นชอบ&nbsp;&nbsp;เช่นนี้เรียกว่าการอุทิศตนเสียสละรับใช้ที่บริสุทธิ์&nbsp;&nbsp;<em>อานุคูลยัสยะ&nbsp;&nbsp;สังคัลพะฮ&nbsp;&nbsp;พราทิ&nbsp;&nbsp;คูลยัสยะ&nbsp;&nbsp;วารจะนัม&nbsp;&nbsp;(ฮะริ-บัฺคธิ-วิลาสะ</em>&nbsp;&nbsp;11.676)&nbsp;&nbsp;เขาควรคิดถึงคริชณะ&nbsp;&nbsp;และปฏิบัติเพื่อพระองค์ด้วยความชื่นชอบไม่ใช่ในเชิงลบ&nbsp;&nbsp;คัมสะเป็นศัตรูของคริชณะ&nbsp;&nbsp;จากจุดเริ่มต้นแห่งการประสูติของคริชณะ&nbsp;&nbsp;คัมสะได้วางแผนมากมายหลายวิธีที่จะสังหารพระองค์และเนื่องจากล้มเหลวทุกครั้ง&nbsp;&nbsp;เขาจึงคิดถึงคริชณะอยู่ตลอดเวลา&nbsp;&nbsp;ดังนั้น&nbsp;&nbsp;ขณะที่ทำงาน&nbsp;&nbsp;ขณะที่รับประทานอาหาร&nbsp;&nbsp;และขณะที่นอนอยู่&nbsp;&nbsp;คัมสะจะมีคริชณะจิตสำนึกตลอดเวลาในทุก&nbsp;&nbsp;ๆด้าน&nbsp;&nbsp;แต่คริชณะจิตสำนึกเช่นนี้ไม่เป็นที่ชื่นชอบ&nbsp;&nbsp;ฉะนั้น&nbsp;&nbsp;ถึงแม้ว่าคัมสะจะคิดถึงคริชณะวันละยี่สิบสี่ชั่วโมง&nbsp;&nbsp;แต่ถือว่าเป็นมารและในที่สุดก็ถูกคริชณะสังหาร&nbsp;&nbsp;แน่นอนว่าผู้ใดที่คริชณะสังหารจะบรรลุถึงความหลุดพ้นทันที&nbsp;&nbsp;แต่นั่นไม่ใช่จุดมุ่งหมายของสาวกผู้บริสุทธิ์&nbsp;&nbsp;สาวกผู้บริสุทธิ์ไม่ต้องการแม้แต่ความหลุดพ้น&nbsp;&nbsp;ท่านไม่ต้องการแม้แต่จะโอนย้ายไปยังโลกที่สูงที่สุด&nbsp;&nbsp;<em>โกโลคะ&nbsp;&nbsp;วรินดาวะนะ</em>&nbsp;&nbsp;จุดมุ่งหมายเดียวของท่านคือ&nbsp;&nbsp;ไม่ว่าจะอยู่ที่ใดก็ขอให้ได้รับใช้คริชณะ
  </p>
</div>

<div class="r r-lang-en r-paragraph">
  <p>
  สาวกของคริชณะเป็นมิตรกับทุก&nbsp;&nbsp;ๆ&nbsp;&nbsp;คน&nbsp;&nbsp;ดังนั้น&nbsp;&nbsp;ได้กล่าวไว้&nbsp;&nbsp;ณ&nbsp;&nbsp;ที่นี้ว่า&nbsp;&nbsp;ท่านไม่มีศัตรู&nbsp;&nbsp;<em>(นิรไวระฮ)</em>&nbsp;&nbsp;เป็นเช่นนี้ได้อย่างไร?&nbsp;&nbsp;สาวกสถิตในคริชณะจิตสำนึกทราบว่า&nbsp;&nbsp;การอุทิศตนเสียสละรับใช้แด่คริชณะเท่านั้นที่สามารถปลดเปลื้องบุคคลจากปัญหาทั้งหลายทั้งปวงของชีวิต&nbsp;&nbsp;ท่านมีประสบการณ์โดยตรงเช่นกัน&nbsp;&nbsp;ดังนั้น&nbsp;&nbsp;จึงปรารถนาจะแนะนำระบบคริชณะจิตสำนึกนี้แด่สังคมมนุษย์&nbsp;&nbsp;มีตัวอย่างในประวัติสาวกขององค์ภควานมากมายที่เสี่ยงชีวิตเพื่อเผยแพร่พระเจ้าจิตสำนึก&nbsp;&nbsp;ตัวอย่างที่น่าชื่นชมคือ&nbsp;&nbsp;พระเยซู&nbsp;&nbsp;คริสต์&nbsp;&nbsp;ทรงถูกพวกที่ไม่ใช่สาวกตรึงไว้บนไม้กางเขน&nbsp;&nbsp;แต่พระองค์ทรงยอมสละชีวิตเพื่อเผยแพร่พระเจ้าจิตสำนึก&nbsp;&nbsp;แน่นอนว่าเป็นเพียงผิวเผินเท่านั้นที่เข้าใจว่าพระองค์ทรงถูกสังหารที่ประเทศอินเดียมีตัวอย่างมากมายในทำนองเดียวกันนี้&nbsp;&nbsp;เช่น&nbsp;&nbsp;<em>ทฺาคุระ&nbsp;&nbsp;ฮะริดาสะ</em>&nbsp;&nbsp;และ&nbsp;&nbsp;<em>พระฮลาดะ&nbsp;&nbsp;มะฮาราจะ</em>&nbsp;&nbsp;ทำไมจึงเสี่ยงเช่นนี้?&nbsp;&nbsp;เพราะพวกท่านปรารถนาที่จะเผยแพร่คริชณะจิตสำนึกซึ่งเป็นงานที่ยาก&nbsp;&nbsp;บุคคลในคริชณะจิตสำนึกรู้ว่า&nbsp;&nbsp;หากมนุษย์ได้รับความทุกข์ก็เนื่องจากพวกเขาลืมความสัมพันธ์นิรันดรกับคริชณะ&nbsp;&nbsp;ดังนั้น&nbsp;&nbsp;ประโยชน์สูงสุดที่สามารถให้แก่สังคมมนุษย์คือปลดเปลื้องเพื่อนบ้านจากปัญหาทางวัตถุทั้งหลายทั้งปวงด้วยวิธีนี้ที่สาวกผู้บริสุทธิ์ปฏิบัติในการรับใช้องค์ภควาน&nbsp;&nbsp;บัดนี้เราสามารถจินตานาการได้ว่า&nbsp;&nbsp;คริชณะทรงมีพระเมตตาเพียงไรต่อพวกที่ปฏิบัติตนรับใช้พระองค์&nbsp;&nbsp;ยอมเสี่ยงทุกสิ่งทุกอย่างเพื่อพระองค์&nbsp;&nbsp;ดังนั้น&nbsp;&nbsp;แน่นอนว่าบุคคลเช่นนี้ต้องบรรลุถึงโลกสูงสุดหลังจากออกจากร่างนี้ไป
  </p>
</div>

<div class="r r-lang-en r-paragraph">
  <p>
  โดยสรุป&nbsp;&nbsp;รูปลักษณ์จักรวาลของคริชณะซึ่งเป็นปรากฏการณ์ไม่ถาวรและรูปลักษณ์แห่งกาลเวลาที่กลืนกินทุกสิ่งทุกอย่าง&nbsp;&nbsp;และแม้แต่รูปลักษณ์แห่งพระวิชณุสี่กร&nbsp;&nbsp;คริชณะทรงเป็นผู้แสดงให้เห็นทั้งหมด&nbsp;&nbsp;ฉะนั้น&nbsp;&nbsp;คริชณะทรงเป็นแหล่งกำเนิดของปรากฏการณ์ทั้งหลายเหล่านี้&nbsp;&nbsp;คริชณะทรงมิใช่เป็นปรากฏการณ์ของ&nbsp;&nbsp;<em>วิชวะ-รูพะ</em>&nbsp;&nbsp;องค์เดิม&nbsp;&nbsp;หรือพระวิชณุเท่านั้น&nbsp;&nbsp;คริชณะทรงเป็นแหล่งกำเนิดของรูปลักษณ์ทั้งหมด&nbsp;&nbsp;มีพระวิชณุเป็นร้อย&nbsp;&nbsp;ๆ&nbsp;&nbsp;พัน&nbsp;&nbsp;ๆ&nbsp;&nbsp;องค์&nbsp;&nbsp;แต่สำหรับสาวกไม่มีรูปลักษณ์ใดของคริชณะที่จะมีความสำคัญนอกจากรูปลักษณ์เดิมสองกร&nbsp;&nbsp;<em>ชยามะ&nbsp;&nbsp;สุนดะระ</em>&nbsp;&nbsp;ใน&nbsp;&nbsp;<em>บระฮมะ-สัมฮิทา</em>&nbsp;&nbsp;ได้กล่าวไว้ว่า&nbsp;&nbsp;พวกที่ยึดมั่นอยู่กับรูปลักษณ์&nbsp;&nbsp;<em>ชยามะ&nbsp;&nbsp;สุนดะระ</em>&nbsp;&nbsp;แห่งองค์คริชณะด้วยความรัก&nbsp;&nbsp;และด้วยการอุทิศตนเสียสละ&nbsp;&nbsp;จะสามารถเห็นพระองค์เสมอภายในหัวใจและสามารถเห็นทุกสิ่งทุกอย่าง&nbsp;&nbsp;ดังนั้น&nbsp;&nbsp;เราควรเข้าใจว่าคำอธิบายของบทที่สิบเอ็ดนี้คือ&nbsp;&nbsp;รูปลักษณ์แห่งองค์ชรีคริชณะเป็นเนื้อหาสาระสำคัญและสูงที่สุด
  </p>
</div>

<div class="r r-lang-en r-paragraph-thus-ends">
  <p>
  <em>ดังนั้น ได้จบคำอธิบายโดย บัฺคธิเวดันธะ บทที่สิบเอ็ดของหนังสือ</em> ชรีมัด บฺะกะวัด-กีทา <em>ในหัวข้อเรื่องรูปลักษณ์จักรวาล</em>
  </p>
</div>

    <div class="row">
        <div class="col-12">
            <ul class="mini-pager mt-2 pb-4">
                
                    <li class="pager-prev"><a class="btn" href="../../11/54">
                        <i class="fa fa-chevron-left"></i>
                        
                            
                            Previous
                        
                    </a></li>

                
                
                    <li class="pager-next"><a class="btn" href="../../12/1">
                        
                            
                            Next
                        
                        <i class="fa fa-chevron-right"></i>
                    </a></li>
                
            </ul>
        </div>
    </div>



</div>
</body>
</html>
