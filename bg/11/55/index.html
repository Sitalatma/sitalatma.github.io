<!DOCTYPE html>

<html lang="en" class="no-js">
<head>
    <meta charset="utf-8">
    <meta name="viewport" content="width=device-width, initial-scale=1, shrink-to-fit=no">
    <meta http-equiv="x-ua-compatible" content="ie=edge">

    <title>ภควัต-คีตา ฉบับเดิม โศลก 11.55</title>
    <meta name="description" content="" />

    <link rel="stylesheet" type="text/css" href="/vedabase.css">
    <link href="https://fonts.googleapis.com/css?family=Taviraj" rel="stylesheet">
    <style>
     i {font-family: 'Taviraj', serif;font-size:1.1em;}
    </style>
</head>
<body class="has-floating-menu template-chapter-advanced use-serif justify-text" font-size="3">

<div class="container first-container">



<h1 style="text-align:center;"><a href="/bg">ภควัต-คีตา ฉบับเดิม</a></h1>
<div class="r r-title-small r-chapter">
  <h1>
    <a href="../../11">
       บทที่ สิบเอ็ด
    </a>
<!-- 11 -->
  </h1>
</div>
<div class="r r-lang-en r-chapter-title r-title">
  <h2 class="section-title">
    รูปลักษณ์จักรวาล
  <h2>
</div>
<div class="bb r-verse">
  <h1>
  โศลก 55
  </h1>
</div>

<div class="r r-lang-en r-verse-text">
  
  <i>มตฺ-กรฺม-กฺฤนฺ มตฺ-ปรโม</i><br /><i>มทฺ-ภกฺตฮ สงฺค-วรฺชิตฮ</i><br /><i>นิไรฺวรฮ สรฺว-ภูเตษุ</i><br /><i>ยฮ ส มามฺ เอติ ปาณฺฑว</i>
  
</div>

<div class="r r-lang-en r-synonyms">
  <p>
  <i>มตฺ-กรฺม-กฺฤตฺ</i> - ปฏิบัติการทำงานให้ข้า, <i>มตฺ-ปรมฮ</i> - พิจารณาว่าข้าคือผู้สูงสุด, <i>มตฺ-ภกฺตฮ</i> - ปฏิบัติการอุทิศตนเสียสละรับใช้แด่ข้า, <i>สงฺค-วรฺชิตฮ</i> - เป็นอิสระจาก มลทินแห่งกิจกรรมทางวัตถุและการคาดคะเนทางจิต, <i>นิไรฺวรฮ</i> - ปราศจากศัตรู, <i>สรฺว-ภูเตษุ</i> - ในบรรดาสิ่งมีชีวิตทั้งหลาย, <i>ยฮ</i> - ผู้ซึ่ง, <i>สฮ</i> - เขา, <i>มามฺ</i> - แต่ข้า, <i>เอติ</i> - มา, <i>ปาณฺฑว</i> - โอ้ โอรสพาณดุ
  </p>
</div>

<div class="wrapper-translation">
  <h2 class="section-title">
  <i>คำแปล</i>
  <h2>
</div>

<div class="r r-lang-en r-translation">
  <p>
  <i>อรฺชุน</i>&nbsp;&nbsp;ที่รัก&nbsp;&nbsp;ผู้ปฏิบัติในการอุทิศตนเสียสละรับใช้ข้าด้วยความบริสุทธิ์ใจ&nbsp;&nbsp;เป็น&nbsp;&nbsp;อิสระจากมลทินแห่งกิจกรรมเพื่อผลทางวัตถุ&nbsp;&nbsp;และการคาดคะเนทางจิต&nbsp;&nbsp;ผู้ที่&nbsp;&nbsp;ทำงานให้แก่ข้า&nbsp;&nbsp;มีข้าเป็นจุดมุ่งหมายสูงสุดในชีวิต&nbsp;&nbsp;และเป็นมิตรกับทุก&nbsp;&nbsp;ๆ&nbsp;&nbsp;ชีวิต&nbsp;&nbsp;แน่นอนว่าเขาจะมาหาข้า
  </p>
</div>

<div class="">
  <h2 class="section-title">
  <i>คำอธิบาย</i>
  <h2>
</div>

<div class="r r-lang-en r-paragraph">
  <p>
  ผู้ใดปรารถนาที่จะเข้าพบบุคคลสูงสุดแห่งบุคลิกภาพของพระผู้เป็นเจ้าทั้งปวงที่&nbsp;&nbsp;<i>กฺฤษฺณโลก</i>&nbsp;&nbsp;ในท้องฟ้าทิพย์&nbsp;&nbsp;และเชื่อมสัมพันธ์อย่างใกล้ชิดสนิทสนมกับ&nbsp;&nbsp;<i>กฺฤษฺณ</i>&nbsp;&nbsp;องค์<i>ภควานฺ</i>&nbsp;&nbsp;ต้องรับเอาสูตรนี้ไปปฏิบัติดังที่พระองค์ตรัส&nbsp;&nbsp;ฉะนั้น&nbsp;&nbsp;โศลกนี้พิจารณว่าเป็นเนื้อหาสาระสำคัญของ&nbsp;&nbsp;<i>ภควทฺ-คีตา,&nbsp;&nbsp;ภควทฺ-คีตา</i>&nbsp;&nbsp;เป็นหนังสือที่นำทางให้พันธวิญญาณผู้ปฏิบัติอยู่ในโลกวัตถุด้วยจุดมุ่งหมายที่จะเป็นเจ้าแห่งธรรมชาติ&nbsp;&nbsp;และไม่รู้ถึงชีวิตทิพย์อันแท้จริง&nbsp;&nbsp;<i>ภควทฺ-คีตา</i>&nbsp;&nbsp;มีไว้เพื่อแสดงให้เห็นว่าเราสามารถเข้าใจความเป็นอยู่ทิพย์&nbsp;&nbsp;และความสัมพันธ์นิรันดรของเรากับบุคลิกภาพสูงสุดได้อย่างไร&nbsp;&nbsp;และสอนให้เรากลับคืนสู่เหย้าคืนสู่องค์&nbsp;&nbsp;<i>ภควานฺ</i>&nbsp;&nbsp;ได้อย่างไร&nbsp;&nbsp;โศลกนี้อธิบายอย่างชัดเจนถึงวิธีการที่เราสามารถประสบผลสำเร็จในกิจกรรมทิพย์หรือการอุทิศตนเสียสละรับใช้
  </p>
</div>

<div class="r r-lang-en r-paragraph">
  <p>
  สำหรับงาน&nbsp;&nbsp;เราควรถ่ายโอนพลังงานทั้งหมดไปยังกิจกรรมเพื่อ&nbsp;&nbsp;<i>กฺฤษฺณ</i>จิตสำนึกดังที่กล่าวไว้ใน&nbsp;&nbsp;<i>ภกฺติ-รสามฺฤต-สินฺธุ</i>ุ&nbsp;&nbsp;(1.2.255)
  </p>
</div>

<div class="r r-lang-en r-verse-text">
  
  <i>อนาสกฺตสฺย วิษยานฺ</i><br /><i>ยตฺหารฺหมฺ อุปยุญฺชตฮ</i><br /><i>นิรฺพนฺธฮ กฺฤษฺณ-สมฺเพนฺธ</i><br /><i>ยุกฺตํ ไวราคฺยมฺ อุจฺยเต</i>
  
</div>

<div class="r r-lang-en r-paragraph">
  <p>
  ไม่มีผู้ใดควรทำงานอื่นใดนอกจากงานที่สัมพันธ์กับ&nbsp;&nbsp;<i>กฺฤษฺณ</i>&nbsp;&nbsp;เช่นนี้เรียกว่า&nbsp;&nbsp;<i>กฺฤษฺณ</i>&nbsp;&nbsp;-คาร&nbsp;&nbsp;มะ&nbsp;&nbsp;เราอาจปฏิบัติกิจกรรมมากมาย&nbsp;&nbsp;แต่ไม่ควรยึดติดกับผลงานของตน&nbsp;&nbsp;ผลของงานควรทำไปเพื่อ&nbsp;&nbsp;<i>กฺฤษฺณ</i>&nbsp;&nbsp;ตัวอย่างเช่น&nbsp;&nbsp;เราอาจทำธุรกิจแต่ควรเปลี่ยนกิจกรรมนั้นมาเป็น&nbsp;&nbsp;<i>กฺฤษฺณ</i>&nbsp;&nbsp;จิตสำนึก&nbsp;&nbsp;เราต้องทำธุรกิจเพื่อ&nbsp;&nbsp;<i>กฺฤษฺณ</i>&nbsp;&nbsp;หาก&nbsp;&nbsp;<i>กฺฤษฺณ</i>&nbsp;&nbsp;ทรงเป็นเจ้าของธุรกิจดังนั้น&nbsp;&nbsp;<i>กฺฤษฺณ</i>&nbsp;&nbsp;ควรได้รับความสุขกับผลกำไรของธุรกิจ&nbsp;&nbsp;หากนักธุรกิจเป็นเจ้าของเงินเป็นจำนวนแสนๆ&nbsp;&nbsp;ล้าน&nbsp;&nbsp;ๆ&nbsp;&nbsp;บาท&nbsp;&nbsp;และหากเราต้องถวายทั้งหมดนี้แด่&nbsp;&nbsp;<i>กฺฤษฺณ</i>&nbsp;&nbsp;เราสามารถกระทำได้นี่คืองานเพื่อ&nbsp;&nbsp;<i>กฺฤษฺณ</i>&nbsp;&nbsp;แทนที่จะก่อสร้างอาคารสูง&nbsp;&nbsp;ๆ&nbsp;&nbsp;เพื่อสนองประสาทสัมผัสของตนเอง&nbsp;&nbsp;เราสามารถก่อสร้างวัดอันวิจิตรตระการตาเพื่อ&nbsp;&nbsp;<i>กฺฤษฺณ</i>&nbsp;&nbsp;อัญเชิญพระปฏิมาของ&nbsp;&nbsp;<i>กฺฤษฺณ</i>&nbsp;&nbsp;และบริหารจัดการเพื่อการรับใช้ต่อพระปฏิมาดังที่ได้กำหนดไว้ในหนังสือแห่งการอุทิศตนเสียสละรับใช้ที่เชื่อถือได้&nbsp;&nbsp;ทั้งหมดนี้คือ&nbsp;&nbsp;<i>กฺฤษฺณ-กรฺม</i>&nbsp;&nbsp;เราไม่ควรยึดติดกับผลงานของตน&nbsp;&nbsp;แต่ผลงานควรถวายให้&nbsp;&nbsp;<i>กฺฤษฺณ</i>&nbsp;&nbsp;และควรรับเอา&nbsp;&nbsp;<i>ปฺรสาทมฺ</i>&nbsp;&nbsp;หรือส่วนที่เหลือจากการถวายให้&nbsp;&nbsp;<i>กฺฤษฺณ</i>&nbsp;&nbsp;แล้ว&nbsp;&nbsp;หากผู้ใดก่อสร้างอาคารใหญ่&nbsp;&nbsp;ๆ&nbsp;&nbsp;เพื่อ&nbsp;&nbsp;<i>กฺฤษฺณ</i>และอัญเชิญพระปฏิมาของ&nbsp;&nbsp;<i>กฺฤษฺณ</i>&nbsp;&nbsp;มาประทับ&nbsp;&nbsp;ผู้นั้นจะไม่ถูกห้ามให้มาอยู่ในอาคาร&nbsp;&nbsp;แต่ต้องเข้าใจว่าเจ้าของอาคารคือ&nbsp;&nbsp;<i>กฺฤษฺณ</i>&nbsp;&nbsp;เช่นนี้เรียกว่า&nbsp;&nbsp;<i>กฺฤษฺณ</i>&nbsp;&nbsp;จิตสำนึก&nbsp;&nbsp;อย่างไรก็ดี&nbsp;&nbsp;หากไม่สามารถสร้างวัดเพื่อ&nbsp;&nbsp;<i>กฺฤษฺณ</i>&nbsp;&nbsp;เราสามารถทำความสะอาดวัดให้&nbsp;&nbsp;<i>กฺฤษฺณ</i>&nbsp;&nbsp;นั่นก็เป็น<i>กฺฤษฺณ</i>&nbsp;&nbsp;-&nbsp;&nbsp;<i>กรฺม</i>&nbsp;&nbsp;เช่นเดียวกัน&nbsp;&nbsp;หากมีที่ดินเราสามารถทำสวน&nbsp;&nbsp;ในประเทศอินเดียอย่างน้อยคนจนจะมีที่ดินหนึ่งแปลง&nbsp;&nbsp;สามารถใช้ประโยชน์ในผืนดินนั้นเพื่อ&nbsp;&nbsp;<i>กฺฤษฺณ</i>&nbsp;&nbsp;ด้วยการปลูกไม้ดอกเพื่อถวายให้&nbsp;&nbsp;<i>กฺฤษฺณ</i>&nbsp;&nbsp;เราสามารถปลูกต้น&nbsp;&nbsp;<i>ตุลสี</i>&nbsp;&nbsp;เพราะว่าใบ&nbsp;&nbsp;<i>ตุลสี</i>&nbsp;&nbsp;มีความสำคัญมาก&nbsp;&nbsp;<i>กฺฤษฺณ</i>&nbsp;&nbsp;ทรงแนะนำไว้ใน&nbsp;&nbsp;<i>ภควทฺ-คีตา</i>&nbsp;&nbsp;ว่า&nbsp;&nbsp;<i>ปตฺรํ&nbsp;&nbsp;ปุษฺปํ&nbsp;&nbsp;ผลํ&nbsp;&nbsp;โตยมฺ</i>&nbsp;&nbsp;<i>กฺฤษฺณ</i>ทรงปรารถนาให้เราถวายใบไม้&nbsp;&nbsp;ดอกไม้&nbsp;&nbsp;ผลไม้&nbsp;&nbsp;หรือน้ำเพียงเล็กน้อยแด่พระองค์และจากการถวายเช่นนี้พระองค์จะทรงพอพระทัย&nbsp;&nbsp;ใบไม้นี้หมายถึงใบ&nbsp;&nbsp;<i>ตุลสี</i>&nbsp;&nbsp;โดยเฉพาะ&nbsp;&nbsp;ดังนั้นเราสามารถปลูกต้น&nbsp;&nbsp;<i>ตุลสี</i>&nbsp;&nbsp;และรดน้ำ&nbsp;&nbsp;ฉะนั้น&nbsp;&nbsp;แม้แต่คนที่ยากจนที่สุดสามารถปฏิบัติการรับใช้&nbsp;&nbsp;<i>กฺฤษฺณ</i>&nbsp;&nbsp;นี่คือตัวอย่างบางประการว่าเราสามารถปฏิบัติในการทำงานเพื่อ&nbsp;&nbsp;<i>กฺฤษฺณ</i>ได้อย่างไร
  </p>
</div>

<div class="r r-lang-en r-paragraph">
  <p>
  คำว่า&nbsp;&nbsp;<i>มตฺ-ปรมฮ</i>&nbsp;&nbsp;หมายถึงผู้พิจารณาว่า&nbsp;&nbsp;การได้มาอยู่ใกล้ชิดกับ&nbsp;&nbsp;<i>กฺฤษฺณ</i>ที่พระตำหนักสูงสุดของพระองค์เป็นความสมบูรณ์สูงสุดของชีวิต&nbsp;&nbsp;บุคคลเช่นนี้ไม่ปรารถนาพัฒนาไปยังดาวเคราะห์ที่สูงกว่าเช่น&nbsp;&nbsp;ดวงจันทร์&nbsp;&nbsp;ดวงอาทิตย์&nbsp;&nbsp;หรือโลกสวรรค์หรือแม้แต่โลกที่สูงสุดของจักรวาลนี้คือ&nbsp;&nbsp;<i>พฺรหฺมโลก</i>&nbsp;&nbsp;หรือ&nbsp;&nbsp;<i>พฺรหฺมา</i>&nbsp;&nbsp;โลก&nbsp;&nbsp;เขาไม่หลงใหลอยู่กับสิ่งเหล่านี้&nbsp;&nbsp;แต่ยึดมั่นเพียงที่จะย้ายไปยังท้องฟ้าทิพย์เท่านั้น&nbsp;&nbsp;และแม้ในท้องฟ้าทิพย์เขาก็ไม่พึงพอใจที่จะกลืนเข้าไปในรัศมี&nbsp;&nbsp;<i>พฺรหฺม-โชฺยติรฺ</i>&nbsp;&nbsp;อันเจิดจรัส&nbsp;&nbsp;เพราะปรารถนาที่จะเข้าไปในโลกทิพย์สูงสุดชื่อว่า&nbsp;&nbsp;<i>กฺฤษฺณโลก,&nbsp;&nbsp;โคโลก&nbsp;&nbsp;วฺฤนฺทาวน</i>&nbsp;&nbsp;ซึ่งตนเองมีความรู้ที่สมบูรณ์เกี่ยวกับโลกนี้&nbsp;&nbsp;ดังนั้น&nbsp;&nbsp;จึงไม่สนใจโลกอื่น&nbsp;&nbsp;ๆ&nbsp;&nbsp;ดังที่ได้แสดงไว้ด้วยคำว่า&nbsp;&nbsp;<i>มทฺ-ภกฺตฮ</i>&nbsp;&nbsp;เขาจะปฏิบัติอย่างเต็มที่ในการอุทิศตนเสียสละรับใช้&nbsp;&nbsp;โดยเฉพาะในเก้าวิธีแห่งการปฏิบัติอุทิศตนเสียสละเช่น&nbsp;&nbsp;การสดับฟัง&nbsp;&nbsp;การสวดภาวนา&nbsp;&nbsp;การระลึกถึง&nbsp;&nbsp;การบูชาการรับใช้พระบาทรูปดอกบัวขององค์&nbsp;&nbsp;<i>ภควานฺ</i>&nbsp;&nbsp;การถวายบทมนต์&nbsp;&nbsp;การปฏิบัติตามคำสั่งของพระองค์&nbsp;&nbsp;การเป็นมิตรกับพระองค์&nbsp;&nbsp;และการศิโรราบทุกสิ่งทุกอย่างแด่พระองค์&nbsp;&nbsp;เขาสามารถปฏิบัติในกระบวนการอุทิศตนเสียสละทั้งเก้าวิธีนี้หรือแปด&nbsp;&nbsp;หรือเจ็ด&nbsp;&nbsp;หรืออย่างน้อยหนึ่ง&nbsp;&nbsp;วิธี&nbsp;&nbsp;เช่นนี้จะทำให้ชีวิตเขาสมบูรณ์อย่างแน่นอน
  </p>
</div>

<div class="r r-lang-en r-paragraph">
  <p>
  คำว่า&nbsp;&nbsp;<i>สงฺค-วรฺชิตฮ</i>&nbsp;&nbsp;มีความสำคัญมาก&nbsp;&nbsp;ชีวิตไม่ควรไปคบหาสมาคมกับบุคคลผู้ต่อต้าน&nbsp;&nbsp;<i>กฺฤษฺณ</i>&nbsp;&nbsp;ไม่เพียงแต่ผู้ที่ไม่เชื่อในองค์&nbsp;&nbsp;<i>ภควานฺ</i>&nbsp;&nbsp;เท่านั้นที่ต่อต้าน&nbsp;&nbsp;<i>กฺฤษฺณ</i>แม้แต่พวกที่ยึดติดกับกิจกรรมเพื่อผลทางวัตถุ&nbsp;&nbsp;และพวกที่คาดคะเนทางจิตก็เป็นผู้ต่อต้าน&nbsp;&nbsp;<i>กฺฤษฺณ</i>&nbsp;&nbsp;เช่นกัน&nbsp;&nbsp;ดังนั้น&nbsp;&nbsp;การอุทิศตนเสียสละรับใช้ในรูปแบบที่บริสุทธิ์ได้อธิบายไว้ใน&nbsp;&nbsp;<i>ภกฺติ-รสามฺฤต-สินฺธุ</i>&nbsp;&nbsp;(1.1.11)&nbsp;&nbsp;ดังนี้
  </p>
</div>

<div class="r r-lang-en r-verse-text">
  
  <i>อนฺยาภิลาษิตา-ศูนฺยํ</i><br /><i>ชฺญาน-กรฺมาทฺยฺ-อนาวฺฤตมฺ</i><br /><i>อานุกเูลฺยน กฺฤษฺณานุ-</i><br /><i>ศีลนํ ภกฺติรฺ อุตฺตมา</i>
  
</div>

<div class="r r-lang-en r-paragraph">
  <p>
  โศลกนี้&nbsp;&nbsp;<i>ศฺรีล</i>&nbsp;&nbsp;<i>รูป</i>&nbsp;&nbsp;<i>โคสฺวามี</i>&nbsp;&nbsp;กล่าวไว้อย่างชัดเจนว่า&nbsp;&nbsp;หากผู้ใดปรารถนาการอุทิศตนเสียสละรับใช้ที่บริสุทธิ์&nbsp;&nbsp;ต้องเป็นอิสระจากมลทินทางวัตถุทั้งหมด&nbsp;&nbsp;และต้องเป็นอิสระจากการคบหาสมาคมกับบุคคลผู้ยึดติดอยู่กับกิจกรรมเพื่อผลทางวัตถุ&nbsp;&nbsp;และยึดติดอยู่กับการคาดคะเนทางจิต&nbsp;&nbsp;เมื่อเป็นอิสระจากการคบหาสมาคมที่ไม่พึงปรารถนา&nbsp;&nbsp;และจากมลทินแห่งความปรารถนาทางวัตถุเช่นนี้&nbsp;&nbsp;เขาจะพัฒนาความรู้แห่งองค์&nbsp;&nbsp;<i>กฺฤษฺณ</i>&nbsp;&nbsp;ด้วยความชื่นชอบ&nbsp;&nbsp;เช่นนี้เรียกว่าการอุทิศตนเสียสละรับใช้ที่บริสุทธิ์&nbsp;&nbsp;<i>อานุกูลฺยสฺย&nbsp;&nbsp;สงฺกลฺปฮ&nbsp;&nbsp;ปฺราติกูลฺยสฺย&nbsp;&nbsp;วรฺชนมฺ(หริ-ภกฺติ-วิลาส</i>&nbsp;&nbsp;11.676)&nbsp;&nbsp;เขาควรคิดถึง&nbsp;&nbsp;<i>กฺฤษฺณ</i>&nbsp;&nbsp;และปฏิบัติเพื่อพระองค์ด้วยความชื่นชอบไม่ใช่ในเชิงลบ&nbsp;&nbsp;<i>กํส</i>&nbsp;&nbsp;เป็นศัตรูของ&nbsp;&nbsp;<i>กฺฤษฺณ</i>&nbsp;&nbsp;จากจุดเริ่มต้นแห่งการประสูติของ&nbsp;&nbsp;<i>กฺฤษฺณ</i>&nbsp;&nbsp;<i>กํส</i>&nbsp;&nbsp;ได้วางแผนมากมายหลายวิธีที่จะสังหารพระองค์และเนื่องจากล้มเหลวทุกครั้ง&nbsp;&nbsp;เขาจึงคิดถึง&nbsp;&nbsp;<i>กฺฤษฺณ</i>&nbsp;&nbsp;อยู่ตลอดเวลา&nbsp;&nbsp;ดังนั้น&nbsp;&nbsp;ขณะที่ทำงาน&nbsp;&nbsp;ขณะที่รับประทานอาหาร&nbsp;&nbsp;และขณะที่นอนอยู่&nbsp;&nbsp;<i>กํส</i>&nbsp;&nbsp;จะมี&nbsp;&nbsp;<i>กฺฤษฺณ</i>&nbsp;&nbsp;จิตสำนึกตลอดเวลาในทุก&nbsp;&nbsp;ๆด้าน&nbsp;&nbsp;แต่&nbsp;&nbsp;<i>กฺฤษฺณ</i>&nbsp;&nbsp;จิตสำนึกเช่นนี้ไม่เป็นที่ชื่นชอบ&nbsp;&nbsp;ฉะนั้น&nbsp;&nbsp;ถึงแม้ว่า&nbsp;&nbsp;<i>กํส</i>&nbsp;&nbsp;จะคิดถึง&nbsp;&nbsp;<i>กฺฤษฺณ</i>&nbsp;&nbsp;วันละยี่สิบสี่ชั่วโมง&nbsp;&nbsp;แต่ถือว่าเป็นมารและในที่สุดก็ถูก&nbsp;&nbsp;<i>กฺฤษฺณ</i>&nbsp;&nbsp;สังหาร&nbsp;&nbsp;แน่นอนว่าผู้ใดที่&nbsp;&nbsp;<i>กฺฤษฺณ</i>&nbsp;&nbsp;สังหารจะบรรลุถึงความหลุดพ้นทันที&nbsp;&nbsp;แต่นั่นไม่ใช่จุดมุ่งหมายของสาวกผู้บริสุทธิ์&nbsp;&nbsp;สาวกผู้บริสุทธิ์ไม่ต้องการแม้แต่ความหลุดพ้น&nbsp;&nbsp;ท่านไม่ต้องการแม้แต่จะโอนย้ายไปยังโลกที่สูงที่สุด&nbsp;&nbsp;<i>โคโลก&nbsp;&nbsp;วฺฤนฺทาวน</i>&nbsp;&nbsp;จุดมุ่งหมายเดียวของท่านคือ&nbsp;&nbsp;ไม่ว่าจะอยู่ที่ใดก็ขอให้ได้รับใช้&nbsp;&nbsp;<i>กฺฤษฺณ</i>&nbsp;&nbsp;
  </p>
</div>

<div class="r r-lang-en r-paragraph">
  <p>
  สาวกของ&nbsp;&nbsp;<i>กฺฤษฺณ</i>&nbsp;&nbsp;เป็นมิตรกับทุก&nbsp;&nbsp;ๆ&nbsp;&nbsp;คน&nbsp;&nbsp;ดังนั้น&nbsp;&nbsp;ได้กล่าวไว้&nbsp;&nbsp;ณ&nbsp;&nbsp;ที่นี้ว่า&nbsp;&nbsp;ท่านไม่มีศัตรู&nbsp;&nbsp;<i>(นิไรฺวรฮ)</i>&nbsp;&nbsp;เป็นเช่นนี้ได้อย่างไร?&nbsp;&nbsp;สาวกสถิตใน&nbsp;&nbsp;<i>กฺฤษฺณ</i>&nbsp;&nbsp;จิตสำนึกทราบว่า&nbsp;&nbsp;การอุทิศตนเสียสละรับใช้แด่&nbsp;&nbsp;<i>กฺฤษฺณ</i>&nbsp;&nbsp;เท่านั้นที่สามารถปลดเปลื้องบุคคลจากปัญหาทั้งหลายทั้งปวงของชีวิต&nbsp;&nbsp;ท่านมีประสบการณ์โดยตรงเช่นกัน&nbsp;&nbsp;ดังนั้น&nbsp;&nbsp;จึงปรารถนาจะแนะนำระบบ<i>กฺฤษฺณ</i>&nbsp;&nbsp;จิตสำนึกนี้แด่สังคมมนุษย์&nbsp;&nbsp;มีตัวอย่างในประวัติสาวกขององค์&nbsp;&nbsp;<i>ภควานฺ</i>&nbsp;&nbsp;มากมายที่เสี่ยงชีวิตเพื่อเผยแพร่พระเจ้าจิตสำนึก&nbsp;&nbsp;ตัวอย่างที่น่าชื่นชมคือ&nbsp;&nbsp;พระเยซู&nbsp;&nbsp;คริสต์&nbsp;&nbsp;ทรงถูกพวกที่ไม่ใช่สาวกตรึงไว้บนไม้กางเขน&nbsp;&nbsp;แต่พระองค์ทรงยอมสละชีวิตเพื่อเผยแพร่พระเจ้าจิตสำนึก&nbsp;&nbsp;แน่นอนว่าเป็นเพียงผิวเผินเท่านั้นที่เข้าใจว่าพระองค์ทรงถูกสังหารที่ประเทศอินเดียมีตัวอย่างมากมายในทำนองเดียวกันนี้&nbsp;&nbsp;เช่น&nbsp;&nbsp;<i>ฐากุร&nbsp;&nbsp;หริทาส</i>&nbsp;&nbsp;และ&nbsp;&nbsp;<i>ปฺรหฺลาท&nbsp;&nbsp;มหาราช</i>&nbsp;&nbsp;ทำไมจึงเสี่ยงเช่นนี้?&nbsp;&nbsp;เพราะพวกท่านปรารถนาที่จะเผยแพร่<i>กฺฤษฺณ</i>&nbsp;&nbsp;จิตสำนึกซึ่งเป็นงานที่ยาก&nbsp;&nbsp;บุคคลใน&nbsp;&nbsp;<i>กฺฤษฺณ</i>&nbsp;&nbsp;จิตสำนึกรู้ว่า&nbsp;&nbsp;หากมนุษย์ได้รับความทุกข์ก็เนื่องจากพวกเขาลืมความสัมพันธ์นิรันดรกับ&nbsp;&nbsp;<i>กฺฤษฺณ</i>&nbsp;&nbsp;ดังนั้น&nbsp;&nbsp;ประโยชน์สูงสุดที่สามารถให้แก่สังคมมนุษย์คือปลดเปลื้องเพื่อนบ้านจากปัญหาทางวัตถุทั้งหลายทั้งปวงด้วยวิธีนี้ที่สาวกผู้บริสุทธิ์ปฏิบัติในการรับใช้องค์&nbsp;&nbsp;<i>ภควานฺ</i>&nbsp;&nbsp;บัดนี้เราสามารถจินตานาการได้ว่า&nbsp;&nbsp;<i>กฺฤษฺณ</i>&nbsp;&nbsp;ทรงมีพระเมตตาเพียงไรต่อพวกที่ปฏิบัติตนรับใช้พระองค์&nbsp;&nbsp;ยอมเสี่ยงทุกสิ่งทุกอย่างเพื่อพระองค์&nbsp;&nbsp;ดังนั้น&nbsp;&nbsp;แน่นอนว่าบุคคลเช่นนี้ต้องบรรลุถึงโลกสูงสุดหลังจากออกจากร่างนี้ไป
  </p>
</div>

<div class="r r-lang-en r-paragraph">
  <p>
  โดยสรุป&nbsp;&nbsp;รูปลักษณ์จักรวาลของ&nbsp;&nbsp;<i>กฺฤษฺณ</i>&nbsp;&nbsp;ซึ่งเป็นปรากฏการณ์ไม่ถาวรและรูปลักษณ์แห่งกาลเวลาที่กลืนกินทุกสิ่งทุกอย่าง&nbsp;&nbsp;และแม้แต่รูปลักษณ์แห่งพระ&nbsp;&nbsp;<i>วิษฺณุ</i>สี่กร&nbsp;&nbsp;<i>กฺฤษฺณ</i>&nbsp;&nbsp;ทรงเป็นผู้แสดงให้เห็นทั้งหมด&nbsp;&nbsp;ฉะนั้น&nbsp;&nbsp;<i>กฺฤษฺณ</i>&nbsp;&nbsp;ทรงเป็นแหล่งกำเนิดของปรากฏการณ์ทั้งหลายเหล่านี้&nbsp;&nbsp;<i>กฺฤษฺณ</i>&nbsp;&nbsp;ทรงมิใช่เป็นปรากฏการณ์ของ&nbsp;&nbsp;<i>วิศฺว-รูป</i>&nbsp;&nbsp;องค์เดิม&nbsp;&nbsp;หรือพระ&nbsp;&nbsp;<i>วิษฺณุ</i>&nbsp;&nbsp;เท่านั้น&nbsp;&nbsp;<i>กฺฤษฺณ</i>&nbsp;&nbsp;ทรงเป็นแหล่งกำเนิดของรูปลักษณ์ทั้งหมด&nbsp;&nbsp;มีพระ<i>วิษฺณุ</i>&nbsp;&nbsp;เป็นร้อย&nbsp;&nbsp;ๆ&nbsp;&nbsp;พัน&nbsp;&nbsp;ๆ&nbsp;&nbsp;องค์&nbsp;&nbsp;แต่สำหรับสาวกไม่มีรูปลักษณ์ใดของ&nbsp;&nbsp;<i>กฺฤษฺณ</i>&nbsp;&nbsp;ที่จะมีความสำคัญนอกจากรูปลักษณ์เดิมสองกร&nbsp;&nbsp;<i>ศฺยามสุนฺทร</i>&nbsp;&nbsp;ใน&nbsp;&nbsp;<i>พฺรหฺม-สํหิตา</i>&nbsp;&nbsp;ได้กล่าวไว้ว่า&nbsp;&nbsp;พวกที่ยึดมั่นอยู่กับรูปลักษณ์&nbsp;&nbsp;<i>ศฺยามสุนฺทร</i>&nbsp;&nbsp;แห่งองค์&nbsp;&nbsp;<i>กฺฤษฺณ</i>&nbsp;&nbsp;ด้วยความรัก&nbsp;&nbsp;และด้วยการอุทิศตนเสียสละ&nbsp;&nbsp;จะสามารถเห็นพระองค์เสมอภายในหัวใจและสามารถเห็นทุกสิ่งทุกอย่าง&nbsp;&nbsp;ดังนั้น&nbsp;&nbsp;เราควรเข้าใจว่าคำอธิบายของบทที่สิบเอ็ดนี้คือ&nbsp;&nbsp;รูปลักษณ์แห่งองค์<i>ศฺรี</i>&nbsp;&nbsp;<i>กฺฤษฺณ</i>&nbsp;&nbsp;เป็นเนื้อหาสาระสำคัญและสูงที่สุด
  </p>
</div>

<div class="r r-lang-en r-paragraph-thus-ends">
  <p>
  <i>ดังนั้น ได้จบคำอธิบายโดย  ภกฺติเวทนฺต  บทที่สิบเอ็ดของหนังสือ ศฺรีมทฺ ภควทฺ-คีตา ในหัวข้อเรื่องรูปลักษณ์จักรวาล</i>
  </p>
</div>

    <div class="row">
        <div class="col-12">
            <ul class="mini-pager mt-2 pb-4">
                
                    <li class="pager-prev"><a class="btn" href="../../11/54">
                        <i class="fa fa-chevron-left"></i>
                        
                            
                            Previous
                        
                    </a></li>

                
                
                    <li class="pager-next"><a class="btn" href="../../12/1">
                        
                            
                            Next
                        
                        <i class="fa fa-chevron-right"></i>
                    </a></li>
                
            </ul>
        </div>
    </div>



</div>
</body>
</html>
