<!DOCTYPE html>

<html lang="en" class="no-js">
<head>
    <meta charset="utf-8">
    <meta name="viewport" content="width=device-width, initial-scale=1, shrink-to-fit=no">
    <meta http-equiv="x-ua-compatible" content="ie=edge">

    <title>ภควัต-คีตา ฉบับเดิม โศลก 9.3</title>
    <meta name="description" content="" />

    <link rel="stylesheet" type="text/css" href="/vedabase.css">
    <link href="https://fonts.googleapis.com/css?family=Taviraj" rel="stylesheet">
    <style>
     i {font-family: 'Taviraj', serif;font-size:1.2em;}
    </style>
</head>
<body class="has-floating-menu template-chapter-advanced use-serif justify-text" font-size="3">

<div class="container first-container">



<h1 style="text-align:center;"><a href="/bg">ภควัต-คีตา ฉบับเดิม</a></h1>
<div class="r r-title-small r-chapter">
  <h1>
    <a href="../../9">
       บทที่ เก้า
    </a>
<!-- 9 -->
  </h1>
</div>
<div class="r r-lang-en r-chapter-title r-title">
  <h2 class="section-title">
    ความรู้ที่ลับสุดยอด
  <h2>
</div>
<div class="bb r-verse">
  <h1>
  โศลก 3
  </h1>
</div>

<div class="r r-lang-en r-verse-text">
  
  <i>อศฺรทฺทธานาฮ ปุรุษา</i><br /><i>ธรฺมสฺยาสฺย ปรนฺ-ตป</i><br /><i>อปฺราปฺย มาํ นิวรฺตเนฺต</i><br /><i>มฺริตฺยุ-สํสาร-วรฺตฺมนิ</i>
  
</div>

<div class="r r-lang-en r-synonyms">
  <p>
  <i>อศฺรทฺทธานาฮ</i> - พวกที่ไม่มีศรัทธา, <i>ปุรุษาฮ</i> - บุคคลเหล่านี้, <i>ธรฺมสฺย</i> - ไปสู่วิธีแห่งศาสนา, <i>อสฺย</i> - นี้, <i>ปรมฺ-ตป</i> - โอ้ ผู้สังหารศัตรู, <i>อปฺราปฺย</i> - ไม่ได้รับ, <i>มามฺ</i> - ข้า, <i>นิวรฺตเนฺต</i> - กลับ มา, <i>มฺริตฺยุ</i> - ของความตาย, <i>สํสาร</i> - ในความเป็นอยู่ทางวัตถุ, <i>วรฺตฺมนิ</i> - บนวิธีทาง
  </p>
</div>

<div class="wrapper-translation">
  <h2 class="section-title">
  <em>คำแปล</em>
  <h2>
</div>

<div class="r r-lang-en r-translation">
  <p>
  พวกที่ไม่ศรัทธาในการอุทิศตนเสียสละรับใช้นี้&nbsp;&nbsp;ไม่สามารถบรรลุถึงข้า&nbsp;&nbsp;โอ้&nbsp;&nbsp;ผู้กำราบ&nbsp;&nbsp;ศัตรู&nbsp;&nbsp;ดังนั้น&nbsp;&nbsp;พวกเขาจะกลับมาอยู่บนหนทางแห่งการเกิดและการตายในโลกวัตถุนี้อีก
  </p>
</div>

<div class="">
  <h2 class="section-title">
  <em>คำอธิบาย</em>
  <h2>
</div>

<div class="r r-lang-en r-paragraph">
  <p>
  ผู้ไม่ศรัทธาจะไม่สามารถประสบผลสำเร็จกับวิธีการอุทิศตนเสียสละรับใช้นี้&nbsp;&nbsp;นี่&nbsp;&nbsp;คือคำอธิบายของโศลกนี้&nbsp;&nbsp;ความศรัทธาเกิดขึ้นจากการมาคบหาสมาคมกับสาวก&nbsp;&nbsp;คน&nbsp;&nbsp;อับโชคแม้หลังจากสดับฟังตามหลักฐานต่าง&nbsp;&nbsp;ๆ&nbsp;&nbsp;จากบุคลิกภาพผู้ยิ่งใหญ่ในวรรณกรรม&nbsp;&nbsp;พระเวท&nbsp;&nbsp;ก็ยังไม่มีความศรัทธาในองค์ภควาน&nbsp;&nbsp;ยังลังเลใจ&nbsp;&nbsp;และไม่สามารถตั้งจิตมั่นอยู่&nbsp;&nbsp;ในการอุทิศตนเสียสละรับใช้ต่อพระองค์&nbsp;&nbsp;ดังนั้น&nbsp;&nbsp;ความศรัทธาเป็นปัจจัยสำคัญที่สุดเพื่อ&nbsp;&nbsp;เจริญก้าวหน้าในคริชณะจิตสำนึก&nbsp;&nbsp;ใน&nbsp;&nbsp;<em>เชธันญะ-ชะริทามริทะ</em>&nbsp;&nbsp;ได้กล่าวไว้ว่า&nbsp;&nbsp;ความศรัทธา&nbsp;&nbsp;คือความมั่นใจอย่างสมบูรณ์ว่า&nbsp;&nbsp;จากการรับใช้องค์ภควานชรีคริชณะ&nbsp;&nbsp;เราสามารถบรรลุ&nbsp;&nbsp;ถึงความสมบูรณ์ทั้งหลายทั้งปวง&nbsp;&nbsp;เช่นนี้เรียกว่าความศรัทธาที่แท้จริง&nbsp;&nbsp;ดังที่ได้กล่าวไว้ใน&nbsp;&nbsp;<em>ชรีมัด-บฺากะวะธัม</em>&nbsp;&nbsp;(4.31.14)
  </p>
</div>

<div class="r r-lang-en r-verse-text">
  
  <i>ยตฺหา ตโรรฺ มูล-นิเษจเนน</i><br /><i>ตฺริปฺยนฺติ ตตฺ-สฺกนฺธ-ภุโชปศาขาฮ</i><br /><i>ปฺราโณปหาราจฺ จ ยเตฺหนฺทฺริยาณาํ</i><br /><i>ตตฺหไว สรฺวารฺหณมฺ อจฺยุเตชฺยา</i>
  
</div>

<div class="r r-lang-en r-paragraph">
  <p>
  “จากการรดน้ำที่รากของต้นไม้&nbsp;&nbsp;จะทำให้กิ่งก้านสาขาและใบต่าง&nbsp;&nbsp;ๆ&nbsp;&nbsp;ทั้งหมดได้รับความพึง&nbsp;&nbsp;พอใจ&nbsp;&nbsp;และจากการส่งอาหารไปที่ท้อง&nbsp;&nbsp;จะทำให้ประสาทสัมผัสต่าง&nbsp;&nbsp;ๆ&nbsp;&nbsp;ทั้งหลายของร่างกาย&nbsp;&nbsp;ได้รับความพึงพอใจ&nbsp;&nbsp;ในทำนองเดียวกัน&nbsp;&nbsp;จากการปฏิบัติรับใช้ทิพย์ต่อองค์ภควานนี้จะทำให้&nbsp;&nbsp;เทวดาและสิ่งมีชีวิตอื่น&nbsp;&nbsp;ๆ&nbsp;&nbsp;ทั้งหลายได้รับความพึงพอใจโดยปริยาย”&nbsp;&nbsp;ดังนั้น&nbsp;&nbsp;หลังจากอ่าน&nbsp;&nbsp;<em>ภควัต-คีตา</em>&nbsp;&nbsp;แล้ว&nbsp;&nbsp;เราควรมาถึงจุดสรุปของ&nbsp;&nbsp;<em>ภควัต-คีตา</em>&nbsp;&nbsp;ได้ในทันที&nbsp;&nbsp;เราควรยกเลิกการ&nbsp;&nbsp;ปฏิบัติอื่น&nbsp;&nbsp;ๆ&nbsp;&nbsp;ทั้งหมด&nbsp;&nbsp;และรับเอาวิธีการรับใช้ต่อองค์ภควานคริชณะมาปฏิบัติ&nbsp;&nbsp;หากมั่นใจ&nbsp;&nbsp;เกี่ยวกับปรัชญาชีวิตเช่นนี้&nbsp;&nbsp;นี่คือความศรัทธา
  </p>
</div>

<div class="r r-lang-en r-paragraph">
  <p>
  การพัฒนาความศรัทธานี้เป็นวิธีการของคริชณะจิตสำนึก&nbsp;&nbsp;บุคคลในคริชณะ&nbsp;&nbsp;จิตสำนึกแบ่งออกเป็นสามระดับ&nbsp;&nbsp;ในระดับที่สามคือพวกไม่มีความศรัทธา&nbsp;&nbsp;ถึงแม้ปฏิบัติ&nbsp;&nbsp;การอุทิศตนเสียสละรับใช้อย่างเป็นทางการ&nbsp;&nbsp;พวกนี้ไม่สามารถบรรลุถึงระดับแห่งความ&nbsp;&nbsp;สมบูรณ์สูงสุด&nbsp;&nbsp;เป็นไปได้อย่างมากว่าหลังระยะเวลาหนึ่งก็จะลื่นไถลตกลงไป&nbsp;&nbsp;พวกเขา&nbsp;&nbsp;อาจปฏิบัติรับใช้&nbsp;&nbsp;แต่เนื่องจากไม่มีความมั่นใจและความศรัทธาอย่างสมบูรณ์&nbsp;&nbsp;จึงเป็น&nbsp;&nbsp;สิ่งยากมากที่จะปฏิบัติคริชณะจิตสำนึกอย่างต่อเนื่อง&nbsp;&nbsp;เรามีประสบการณ์ภาคปฏิบัติ&nbsp;&nbsp;ว่า&nbsp;&nbsp;จากกิจกรรมเพื่อเผยแพร่คริชณะจิตสำนึก&nbsp;&nbsp;บางคนเข้ามาและปฏิบัติในคริชณะ&nbsp;&nbsp;จิตสำนึกด้วยแรงกระตุ้นบางอย่างที่ซ่อนเร้นอยู่ภายในใจ&nbsp;&nbsp;ทันทีที่ฐานะดีขึ้นจะยกเลิกวิธี&nbsp;&nbsp;การปฏิบัตินี้&nbsp;&nbsp;และไปปฏิบัติตามวิถีทางเดิมอีกครั้งหนึ่ง&nbsp;&nbsp;ความศรัทธาเท่านั้นที่จะทำให้&nbsp;&nbsp;บุคคลเจริญก้าวหน้าในคริชณะจิตสำนึก&nbsp;&nbsp;เกี่ยวกับการพัฒนาความศรัทธา&nbsp;&nbsp;ผู้รอบรู้ใน&nbsp;&nbsp;วรรณกรรมแห่งการอุทิศตนเสียสละรับใช้&nbsp;&nbsp;และบรรลุถึงระดับแห่งความศรัทธาที่มั่นคง&nbsp;&nbsp;เรียกว่าบุคคลชั้นหนึ่งในคริชณะจิตสำนึก&nbsp;&nbsp;บุคคลชั้นสองคือพวกที่ไม่ค่อยเจริญก้าวหน้า&nbsp;&nbsp;เท่าใดนักในการเข้าใจพระคัมภีร์แห่งการอุทิศตนเสียสละ&nbsp;&nbsp;แต่มีความศรัทธาอย่างมั่นคง&nbsp;&nbsp;โดยปริยายว่า&nbsp;&nbsp;<em>คริชณะ-บัฺคธิ</em>&nbsp;&nbsp;หรือการรับใช้คริชณะเป็นวิถีทางที่ดีที่สุด&nbsp;&nbsp;และด้วยความ&nbsp;&nbsp;ศรัทธาอันแรงกล้าจึงนำมาปฏิบัติ&nbsp;&nbsp;ดังนั้น&nbsp;&nbsp;พวกนี้ดีกว่าบุคคลชั้นสามที่ไม่มีทั้งความรู้&nbsp;&nbsp;ในพระคัมภีร์อย่างสมบูรณ์&nbsp;&nbsp;และไม่มีความศรัทธา&nbsp;&nbsp;แต่เนื่องจากได้มาคบหาสมาคมและ&nbsp;&nbsp;จากความเรียบง่ายจึงพยายามปฏิบัติตาม&nbsp;&nbsp;บุคคลชั้นสามในคริชณะจิตสำนึกอาจตกลง&nbsp;&nbsp;ต่ำ&nbsp;&nbsp;แต่บุคคลชั้นสองจะไม่ตกลงต่ำ&nbsp;&nbsp;สำหรับบุคคลชั้นหนึ่งในคริชณะจิตสำนึกไม่มีโอกาส&nbsp;&nbsp;ที่จะตกลงต่ำได้เลย&nbsp;&nbsp;และแน่นอนว่าจะเจริญก้าวหน้าจนบรรลุผลสำเร็จในที่สุด&nbsp;&nbsp;สำหรับ&nbsp;&nbsp;บุคคลชั้นสามในคริชณะจิตสำนึก&nbsp;&nbsp;ถึงแม้ว่าจะมีความศรัทธาและมั่นใจว่าการอุทิศตน&nbsp;&nbsp;เสียสละรับใช้ต่อคริชณะเป็นสิ่งที่ดีมาก&nbsp;&nbsp;แต่ยังไม่ได้รับความรู้เกี่ยวกับคริชณะจากพระ&nbsp;&nbsp;คัมภีร์&nbsp;&nbsp;เช่น&nbsp;&nbsp;<em>ชรีมัด-บฺากะวะธัม</em>&nbsp;&nbsp;และ&nbsp;&nbsp;<em>ภควัต-คีตา</em>&nbsp;&nbsp;อย่างเพียงพอ&nbsp;&nbsp;บางครั้งบุคคลชั้นสามใน&nbsp;&nbsp;คริชณะจิตสำนึกมีแนวโน้มไปสู่&nbsp;&nbsp;<em>คารมะ-โยกะ</em>&nbsp;&nbsp;และ&nbsp;&nbsp;<em>กยานะ-โยกะ</em>&nbsp;&nbsp;บางครั้งพวกนี้รู้สึก&nbsp;&nbsp;หวั่นไหว&nbsp;&nbsp;แต่ทันทีที่โรคร้ายแห่ง&nbsp;&nbsp;<em>คารมะ-โยกะ</em>&nbsp;&nbsp;หรือ&nbsp;&nbsp;<em>กยานะ-โยกะ</em>&nbsp;&nbsp;ถูกขจัดไป&nbsp;&nbsp;จะกลาย&nbsp;&nbsp;มาเป็นบุคคลชั้นสองหรือบุคคลชั้นหนึ่งในคริชณะจิตสำนึก&nbsp;&nbsp;<em>ชรีมัด-บฺากะวะธัม</em>&nbsp;&nbsp;อธิบาย&nbsp;&nbsp;ว่าความศรัทธาในคริชณะแบ่งออกเป็นสามระดับ&nbsp;&nbsp;ใน&nbsp;&nbsp;<em>ชรีมัด-บฺากะวะธัม</em>&nbsp;&nbsp;ภาคสิบเอ็ดได้&nbsp;&nbsp;อธิบายถึงความเชื่อมั่นชั้นหนึ่ง&nbsp;&nbsp;ความเชื่อมั่นชั้นสอง&nbsp;&nbsp;และความเชื่อมั่นชั้นสาม&nbsp;&nbsp;ไว้เช่นกัน&nbsp;&nbsp;บุคคลผู้ไม่มีศรัทธาแม้หลังจากสดับฟังเกี่ยวกับคริชณะ&nbsp;&nbsp;และความดีเลิศแห่งการอุทิศ&nbsp;&nbsp;ตนเสียสละรับใช้&nbsp;&nbsp;คิดว่าเป็นเพียงถ้อยคำสรรเสริญเท่านั้น&nbsp;&nbsp;จะพบว่าวิถีทางนี้ยากมาก&nbsp;&nbsp;ถึง&nbsp;&nbsp;แม้ดูเหมือนว่าปฏิบัติการอุทิศตนเสียสละรับใช้&nbsp;&nbsp;สำหรับบุคคลเช่นนี้มีความหวังเพียงเล็ก&nbsp;&nbsp;น้อยเท่านั้นที่จะบรรลุถึงความสมบูรณ์&nbsp;&nbsp;ดังนั้นความศรัทธาจึงเป็นสิ่งสำคัญมากในการ&nbsp;&nbsp;ปฏิบัติการอุทิศตนเสียสละรับใช้
  </p>
</div>

    <div class="row">
        <div class="col-12">
            <ul class="mini-pager mt-2 pb-4">
                
                    <li class="pager-prev"><a class="btn" href="../../9/2">
                        <i class="fa fa-chevron-left"></i>
                        
                            
                            Previous
                        
                    </a></li>

                
                
                    <li class="pager-next"><a class="btn" href="../../9/4">
                        
                            
                            Next
                        
                        <i class="fa fa-chevron-right"></i>
                    </a></li>
                
            </ul>
        </div>
    </div>



</div>
</body>
</html>
