<!DOCTYPE html>

<html lang="en" class="no-js">
<head>
    <meta charset="utf-8">
    <meta name="viewport" content="width=device-width, initial-scale=1, shrink-to-fit=no">
    <meta http-equiv="x-ua-compatible" content="ie=edge">

    <title>ภควัต-คีตา ฉบับเดิม โศลก 9.26</title>
    <meta name="description" content="" />

    <link rel="stylesheet" type="text/css" href="/vedabase.css">
</head>
<body class="has-floating-menu template-chapter-advanced use-serif justify-text" font-size="3">

<div class="container first-container">



<h1 style="text-align:center;"><a href="/bg0">ภควัต-คีตา ฉบับเดิม</a></h1>
<div class="r r-title-small r-chapter">
  <h1>
    <a href="../../9">
       บทที่ เก้า
    </a>
<!-- 9 -->
  </h1>
</div>
<div class="r r-lang-en r-chapter-title r-title">
  <h2 class="section-title">
    ความรู้ที่ลับสุดยอด
  <h2>
</div>
<div class="bb r-verse">
  <h1>
  โศลก 26
  </h1>
</div>

<div class="r r-lang-en r-verse-text">
  
  <em>พัทรัม พุชรัม พฺะลัม โทยัน<br />โย เม บัฺคธยา พระยัชชฺะทิ</em><br /><em>ทัด อฮัม บัฺคธิ-อุพะฮริทัม<br />อัชนามิ พระยาทาทมะนะฮ</em>
  
</div>

<div class="r r-lang-en r-synonyms">
  <p>
  <em>พัทรัม</em>&nbsp;&nbsp;-&nbsp;&nbsp;ใบไม้, <em>พุชพัม</em>&nbsp;&nbsp;-&nbsp;&nbsp;ดอกไม้, <em>พฺะลัม</em>&nbsp;&nbsp;-&nbsp;&nbsp;ผลไม้, <em>โทยัม</em>&nbsp;&nbsp;-&nbsp;&nbsp;น้ำ, <em>ยะฮ</em>&nbsp;&nbsp;-&nbsp;&nbsp;ผู้ใด, <em>เม</em>&nbsp;&nbsp;-&nbsp;&nbsp;แด่ข้า, <em>บัฺคธยา</em>&nbsp;&nbsp;-&nbsp;&nbsp;ด้วยการอุทิศตนเสียสละ, <em>พระยัชชฺะทิ</em>&nbsp;&nbsp;-&nbsp;&nbsp;ถวาย, ทัท-นั้น, <em>อฮัม</em>&nbsp;&nbsp;-&nbsp;&nbsp;ข้า, <em>บัคธิ-อุพะฮริทัม</em>&nbsp;&nbsp;-&nbsp;&nbsp;ถวายด้วยการอุทิศตนเสียสละ, <em>อัชนามิ</em>&nbsp;&nbsp;-&nbsp;&nbsp;ยอมรับ, <em>พระยะทะ-อาทมะนะฮ</em>&nbsp;&nbsp;-&nbsp;&nbsp;จากผู้ที่อยู่ในจิตสำนึกที่บริสุทธิ์
  </p>
</div>

<div class="wrapper-translation">
  <h2 class="section-title">
  <em>คำแปล</em>
  <h2>
</div>

<div class="r r-lang-en r-translation">
  <p>
  หากผู้ใดถวายใบไม้&nbsp;&nbsp;ดอกไม้&nbsp;&nbsp;ผลไม้&nbsp;&nbsp;หรือน้ำแด่ข้า&nbsp;&nbsp;ด้วยความรักและอุทิศตนเสียสละ&nbsp;&nbsp;ข้าจะรับเอาไว้
  </p>
</div>

<div class="wrapper-purport">
  <h2 class="section-title">
  <em>คำอธิบาย</em>
  <h2>
</div>

<div class="r r-lang-en r-paragraph">
  <p>
  สำหรับผู้มีปัญญา&nbsp;&nbsp;เป็นสิ่งสำคัญที่จะอยู่ในคริชณะจิตสำนึก&nbsp;&nbsp;ปฏิบัติการรับใช้ด้วยความรักทิพย์ต่อคริชณะ&nbsp;&nbsp;เพื่อบรรลุถึงพระตำหนักอันถาวรด้วยความปลื้มปีติและมีความสุขนิรันดร&nbsp;&nbsp;วิธีการเพื่อบรรลุถึงผลอันเลอเลิศเช่นนี้ง่ายมาก&nbsp;&nbsp;แม้แต่คนที่ยากจนที่สุดในบรรดาคนยากจนก็พยายามปฏิบัติได้โดยไม่คำนึงถึงคุณสมบัติอื่นใดทั้งสิ้น&nbsp;&nbsp;คุณสมบัติเพียงอย่างเดียวที่จำเป็นในงานนี้คือ&nbsp;&nbsp;มาเป็นสาวกผู้บริสุทธิ์ขององค์ภควาน&nbsp;&nbsp;ไม่สำคัญว่าเขาจะเป็นใคร&nbsp;&nbsp;หรืออยู่ที่ไหน&nbsp;&nbsp;วิธีการนั้นง่ายมากแม้แต่ใบไม้ใบเดียว&nbsp;&nbsp;น้ำนิดหน่อย&nbsp;&nbsp;หรือผลไม้ก็สามารถถวายให้พระองค์ด้วยความรักอย่างจริงใจได้&nbsp;&nbsp;และพระองค์ทรงมีความยินดีรับไว้&nbsp;&nbsp;ดังนั้น&nbsp;&nbsp;ไม่มีผู้ใดถูกขวางกั้นจากคริชณะจิตสำนึก&nbsp;&nbsp;เพราะว่าเป็นสิ่งที่ง่ายมากและเป็นสากล&nbsp;&nbsp;ใครจะเป็นคนโง่ไม่ต้องการมีคริชณะจิตสำนึกด้วยวิธีที่ง่ายเช่นนี้&nbsp;&nbsp;และบรรลุถึงชีวิตที่สมบูรณ์สูงสุดแห่งความเป็นอมตะ&nbsp;&nbsp;ปลื้มปีติสุข&nbsp;&nbsp;และความรู้?&nbsp;&nbsp;คริชณะทรงปรารถนาเพียงการรับใช้ด้วยความรักเท่านั้น&nbsp;&nbsp;ไม่มีอะไรมากไปกว่านี้&nbsp;&nbsp;คริชณะทรงรับเอาแม้แต่ดอกไม้เล็ก&nbsp;&nbsp;ๆ&nbsp;&nbsp;เพียงดอกเดียวจากสาวกผู้บริสุทธิ์&nbsp;&nbsp;พระองค์ทรงไม่ปรารถนาเครื่องถวายใด&nbsp;&nbsp;ๆ&nbsp;&nbsp;จากผู้ที่ไม่ใช่สาวก&nbsp;&nbsp;และทรงไม่มีความจำเป็นที่ต้องการสิ่งใดจากผู้ใด&nbsp;&nbsp;เพราะทรงเป็นผู้มีความเพียงพออยู่ในตัว&nbsp;&nbsp;ถึงกระนั้น&nbsp;&nbsp;พระองค์ทรงรับเครื่องถวายจากสาวกเพื่อเป็นการแลกเปลี่ยนความรักและความเอ็นดู&nbsp;&nbsp;การพัฒนาคริชณะจิตสำนึกจึงเป็นความสมบูรณ์สูงสุดของชีวิต&nbsp;&nbsp;ได้กล่าวถึง&nbsp;&nbsp;<em>บัฺคธิ</em>&nbsp;&nbsp;สองครั้งในโศลกนี้เพื่อแสดงให้เห็นถึงความสำคัญว่า&nbsp;&nbsp;<em>บัฺคธิ</em>&nbsp;&nbsp;หรือการอุทิศตนเสียสละรับใช้เป็นวิถีทางเดียวเท่านั้นที่จะเข้าถึงคริชณะ&nbsp;&nbsp;ไม่ใช่วิธีอื่น&nbsp;&nbsp;เช่น&nbsp;&nbsp;กลายมาเป็นพราหมณ์&nbsp;&nbsp;หรือ&nbsp;&nbsp;<em>บระฮมะณะ</em>&nbsp;&nbsp;มาเป็นนักวิชาการผู้คงแก่เรียน&nbsp;&nbsp;มาเป็นเศรษฐี&nbsp;&nbsp;หรือเป็นนักปราชญ์ผู้ยิ่งใหญ่&nbsp;&nbsp;แล้วจะสามารถกระตุ้นให้คริชณะทรงยอมรับเครื่องถวายได้&nbsp;&nbsp;หากปราศจากหลักธรรมพื้นฐานของ&nbsp;&nbsp;<em>บัฺคธิ</em>&nbsp;&nbsp;จะไม่มีสิ่งใดสามารถกระตุ้นองค์ภควานให้ตกลงยอมรับสิ่งใดจากผู้ใด&nbsp;&nbsp;<em>บัฺคธิ</em>&nbsp;&nbsp;ไม่ใช่ก่อให้เกิดขึ้น&nbsp;&nbsp;วิธีการนี้เป็นอมตะนิรันดร&nbsp;&nbsp;และเป็นการปฏิบัติรับใช้โดยตรงต่อส่วนที่สมบูรณ์สูงสุด
  </p>
</div>

<div class="r r-lang-en r-paragraph">
  <p>
  ณ&nbsp;&nbsp;ที่นี้&nbsp;&nbsp;องค์ชรีคริชณะทรงสถาปนาว่า&nbsp;&nbsp;พระองค์ทรงเป็นผู้มีความสุขเกษมสำราญแต่เพียงผู้เดียว&nbsp;&nbsp;ทรงเป็นปฐมองค์เจ้า&nbsp;&nbsp;และทรงเป็นจุดมุ่งหมายอันแท้จริงของการถวายบูชาทั้งหมด&nbsp;&nbsp;ทรงเปิดเผยว่าพระองค์ทรงปรารถนาให้บูชาด้วยอะไร&nbsp;&nbsp;หากผู้ใดปรารถนาปฏิบัติการอุทิศตนเสียสละรับใช้ต่อองค์ภควานเพื่อให้ตนเองบริสุทธิ์ขึ้นและบรรลุถึงจุดมุ่งหมายแห่งชีวิต&nbsp;&nbsp;นั่นคือการรับใช้ด้วยความรักทิพย์ต่อพระองค์&nbsp;&nbsp;ควรรู้ว่าองค์ภควานทรงปรารถนาอะไรจากตัวเรา&nbsp;&nbsp;ผู้ที่รักคริชณะจะให้ทุกสิ่งทุกอย่างที่พระองค์ทรงปรารถนา&nbsp;&nbsp;และจะหลีกเลี่ยงการถวายสิ่งที่พระองค์ไม่ทรงปรารถนา&nbsp;&nbsp;หรือไม่ได้กล่าวไว้&nbsp;&nbsp;ฉะนั้น&nbsp;&nbsp;เนื้อสัตว์&nbsp;&nbsp;ปลา&nbsp;&nbsp;และไข่ไม่ควรถวายให้คริชณะ&nbsp;&nbsp;หากทรงปรารถนาสิ่งเหล่านี้เป็นเครื่องถวายจะทรงตรัสออกมา&nbsp;&nbsp;แต่พระองค์ตรัสอย่างชัดเจนว่า&nbsp;&nbsp;ใบไม้&nbsp;&nbsp;ผลไม้&nbsp;&nbsp;ดอกไม้&nbsp;&nbsp;และน้ำถวายให้พระองค์&nbsp;&nbsp;และตรัสถึงเครื่องถวายเหล่านี้ว่า&nbsp;&nbsp;“ข้าจะรับไว้”&nbsp;&nbsp;ดังนั้น&nbsp;&nbsp;เราควรเข้าใจว่าคริชณะทรงไม่รับเนื้อสัตว์&nbsp;&nbsp;ปลา&nbsp;&nbsp;และไข่&nbsp;&nbsp;เครื่องเสวยเช่น&nbsp;&nbsp;ผักและผลไม้ต่าง&nbsp;&nbsp;ๆ&nbsp;&nbsp;เมล็ดข้าว&nbsp;&nbsp;นม&nbsp;&nbsp;และน้ำเป็นอาหารที่เหมาะสำหรับมนุษย์&nbsp;&nbsp;คริชณะทรงกำหนดว่า&nbsp;&nbsp;สิ่งอื่นใดก็แล้วแต่ที่เรารับประทานไม่สามารถถวายให้พระองค์ได้&nbsp;&nbsp;เนื่องจากทรงไม่รับ&nbsp;&nbsp;ดังนั้น&nbsp;&nbsp;หากเราถวายสิ่งต้องห้าม&nbsp;&nbsp;เราก็มิได้ปฏิบัติในระดับแห่งการอุทิศตนเสียสละด้วยความรัก
  </p>
</div>

<div class="r r-lang-en r-paragraph">
  <p>
  ในบทที่สาม&nbsp;&nbsp;โศลกสิบสาม&nbsp;&nbsp;ชรีคริชณะทรงอธิบายว่า&nbsp;&nbsp;ส่วนที่เหลือจากการบูชาเป็นสิ่งที่บริสุทธิ์&nbsp;&nbsp;เหมาะสำหรับพวกที่แสวงหาความเจริญก้าวหน้าในชีวิตนำไปรับประทาน&nbsp;&nbsp;และจะได้รับการปลดเปลื้องจากเงื้อมมือแห่งพันธนาการทางวัตถุ&nbsp;&nbsp;พวกที่ไม่ถวายอาหาร&nbsp;&nbsp;พระองค์ตรัสในโศลกเดียวกันว่า&nbsp;&nbsp;รับประทานแต่ความบาปไปเท่านั้นอีกนัยหนึ่ง&nbsp;&nbsp;ทุก&nbsp;&nbsp;ๆ&nbsp;&nbsp;คำที่รับประทานเข้าไปจะทำให้ถลำลึกลงไปในความสลับซับซ้อนของธรรมชาติวัตถุเท่านั้น&nbsp;&nbsp;แต่การตระเตรียมอาหารผักอย่างดีแบบง่าย&nbsp;&nbsp;ๆ&nbsp;&nbsp;ถวายต่อหน้ารูปหรือพระปฏิมาขององค์ชรีคริชณะ&nbsp;&nbsp;ก้มลงกราบและกล่าวบทมนต์ถวายด้วยความถ่อมตนเพื่อให้พระองค์ทรงรับเครื่องถวายนี้&nbsp;&nbsp;เพื่อที่จะให้เราเจริญก้าวหน้าอย่างมั่นคงในชีวิต&nbsp;&nbsp;เพื่อให้ร่างกายบริสุทธิ์&nbsp;&nbsp;และเพื่อสร้างเนื้อเยื่ออันละเอียดอ่อนในสมองซึ่งจะทำให้เรามีความคิดที่โปร่งใส&nbsp;&nbsp;ยิ่งไปกว่านั้นเครื่องถวายควรปรุงด้วยกริยาท่าทีแห่งความรัก&nbsp;&nbsp;คริชณะทรงไม่มีความจำเป็นกับอาหาร&nbsp;&nbsp;เพราะพระองค์ทรงเป็นเจ้าของทุกสิ่งทุกอย่างที่มีอยู่ทั้งหมด&nbsp;&nbsp;ถึงกระนั้น&nbsp;&nbsp;พระองค์จะทรงรับเครื่องถวายจากผู้ปรารถนาที่จะทำให้พระองค์ทรงพอพระทัยด้วยวิธีนี้&nbsp;&nbsp;จุดสำคัญในการเตรียม&nbsp;&nbsp;การจัด&nbsp;&nbsp;และการถวายก็คือต้องทำไปด้วยใจรักต่อคริชณะ
  </p>
</div>

<div class="r r-lang-en r-paragraph">
  <p>
  นักปราชญ์ผู้ไม่เชื่อในรูปลักษณ์ปรารถนายืนกรานว่าสัจธรรมสูงสุดไม่มีประสาทสัมผัส&nbsp;&nbsp;จะไม่สามารถเข้าใจโศลกนี้ของ&nbsp;&nbsp;<em>ภควัต-คีตา</em>&nbsp;&nbsp;สำหรับพวกนี้&nbsp;&nbsp;โศลกนี้เป็นเพียงอุปมาหรือข้อพิสูจน์ถึงบุคลิกทางโลกของคริชณะผู้ตรัส&nbsp;&nbsp;<em>ภควัต-คีตา</em>&nbsp;&nbsp;แต่อันที่จริงองค์ภควานคริชณะทรงมีประสาทสัมผัส&nbsp;&nbsp;กล่าวไว้ว่าประสาทสัมผัสของพระองค์สับเปลี่ยนกันได้&nbsp;&nbsp;อีกนัยหนึ่ง&nbsp;&nbsp;ประสาทสัมผัสหนึ่งสามารถปฏิบัติหน้าที่ของประสาทสัมผัสอื่น&nbsp;&nbsp;ๆ&nbsp;&nbsp;ได้&nbsp;&nbsp;นี่คือความหมายที่กล่าวไว้ว่า&nbsp;&nbsp;คริชณะทรงเป็นผู้ที่สมบูรณ์ปราศจากประสาทสัมผัสจะพิจารณาว่าพระองค์ทรงมีความมั่งคั่งทั้งหมดที่สมบูรณ์ได้ยาก&nbsp;&nbsp;ในบทที่เจ็ดคริชณะทรงอธิบายว่า&nbsp;&nbsp;พระองค์ทรงทำให้ธรรมชาติวัตถุตั้งครรภ์สิ่งมีชีวิตขึ้นมา&nbsp;&nbsp;และสิ่งนี้ทรงกระทำด้วยเพียงแต่ทรงชำเลืองมองไปที่ธรรมชาติวัตถุ&nbsp;&nbsp;จากตัวอย่างนี้คริชณะทรงสดับฟังคำพูดของสาวกด้วยความรัก&nbsp;&nbsp;ในการถวายอาหารเหมือนกับที่พระองค์ทรงรับประทานและชิมรสจริง&nbsp;&nbsp;ๆ&nbsp;&nbsp;โดยสมบูรณ์&nbsp;&nbsp;ประเด็นนี้ควรเน้น&nbsp;&nbsp;เพราะเป็นสภาวะอันสมบูรณ์ของคริชณะ&nbsp;&nbsp;การสดับฟังเหมือนกับการรับประทานและการลิ้มรสของพระองค์ที่เป็นไปอย่างสมบูรณ์&nbsp;&nbsp;สาวกผู้ยอมรับคริชณะดังที่ทรงอธิบายถึงบุคลิกภาพของพระองค์เอง&nbsp;&nbsp;โดยไม่ตีความหมาย&nbsp;&nbsp;จะสามารถทำให้เข้าใจว่าสัจธรรมที่สมบูรณ์สูงสุดสามารถรับประทานอาหารอย่างมีความสุข
  </p>
</div>

    <div class="row">
        <div class="col-12">
            <ul class="mini-pager mt-2 pb-4">
                
                    <li class="pager-prev"><a class="btn" href="../../9/25">
                        <i class="fa fa-chevron-left"></i>
                        
                            
                            Previous
                        
                    </a></li>

                
                
                    <li class="pager-next"><a class="btn" href="../../9/27">
                        
                            
                            Next
                        
                        <i class="fa fa-chevron-right"></i>
                    </a></li>
                
            </ul>
        </div>
    </div>



</div>
</body>
</html>
