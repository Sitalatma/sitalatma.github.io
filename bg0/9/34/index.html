<!DOCTYPE html>

<html lang="en" class="no-js">
<head>
    <meta charset="utf-8">
    <meta name="viewport" content="width=device-width, initial-scale=1, shrink-to-fit=no">
    <meta http-equiv="x-ua-compatible" content="ie=edge">

    <title>ภควัต-คีตา ฉบับเดิม โศลก 9.34</title>
    <meta name="description" content="" />

    <link rel="stylesheet" type="text/css" href="/vedabase.css">
</head>
<body class="has-floating-menu template-chapter-advanced use-serif justify-text" font-size="3">

<div class="container first-container">



<h1 style="text-align:center;"><a href="/bg0">ภควัต-คีตา ฉบับเดิม</a></h1>
<div class="r r-title-small r-chapter">
  <h1>
    <a href="../../9">
       บทที่ เก้า
    </a>
<!-- 9 -->
  </h1>
</div>
<div class="r r-lang-en r-chapter-title r-title">
  <h2 class="section-title">
    ความรู้ที่ลับสุดยอด
  <h2>
</div>
<div class="bb r-verse">
  <h1>
  โศลก 34
  </h1>
</div>

<div class="r r-lang-en r-verse-text">
  
  <em>มัน-มะนา บฺะวะ มัด-บัฺคโธ<br />มัด-ยาจี มาม นะมัสคุรุ</em><br /><em>มาม เอไวชยะสิ ยุคทไววัม<br />อาทมานัม มัท-พะรายะณะฮ</em>
  
</div>

<div class="r r-lang-en r-synonyms">
  <p>
  <em>มัท-มะนาฮ</em>&nbsp;&nbsp;-&nbsp;&nbsp;ระลึกถึงข้าอยู่เสมอ, <em>บฺะวะ</em>&nbsp;&nbsp;-&nbsp;&nbsp;มาเป็น, <em>มัท</em>&nbsp;&nbsp;-&nbsp;&nbsp;ของข้า, <em>บัฺคธะฮ</em>&nbsp;&nbsp;-&nbsp;&nbsp;สาวก, <em>มัท</em>&nbsp;&nbsp;-&nbsp;&nbsp;ของข้า, <em>ยาจี</em>&nbsp;&nbsp;-&nbsp;&nbsp;ผู้บูชา , <em>มาม</em>&nbsp;&nbsp;-&nbsp;&nbsp;แด่ข้า, <em>นะมัสคุรุ</em>&nbsp;&nbsp;-&nbsp;&nbsp;ถวายความเคารพ, <em>มาม</em>&nbsp;&nbsp;-&nbsp;&nbsp;แด่ข้า, <em>เอวะ</em>&nbsp;&nbsp;-&nbsp;&nbsp;อย่างสมบูรณ์, <em>เอชยะสิ</em>&nbsp;&nbsp;-&nbsp;&nbsp;เธอจะมา, <em>ยุคทวา</em>&nbsp;&nbsp;-&nbsp;&nbsp;ซึมซาบ, <em>เอวัม</em>&nbsp;&nbsp;-&nbsp;&nbsp;ดังนั้น, <em>อาทมานัม</em>&nbsp;&nbsp;-&nbsp;&nbsp;วิญญาณของเธอ, <em>มัท-พะรายะณะฮ</em>&nbsp;&nbsp;-&nbsp;&nbsp;อุทิศแด่ข้า
  </p>
</div>

<div class="wrapper-translation">
  <h2 class="section-title">
  <em>คำแปล</em>
  <h2>
</div>

<div class="r r-lang-en r-translation">
  <p>
  ให้จิตใจของเธอระลึกถึงข้าอยู่เสมอ&nbsp;&nbsp;มาเป็นสาวกของข้า&nbsp;&nbsp;ถวายความเคารพต่อข้าบูชาข้า&nbsp;&nbsp;และซึมซาบอยู่ในข้าอย่างสมบูรณ์&nbsp;&nbsp;แน่นอนว่าเธอจะมาหาข้า
  </p>
</div>

<div class="wrapper-purport">
  <h2 class="section-title">
  <em>คำอธิบาย</em>
  <h2>
</div>

<div class="r r-lang-en r-paragraph">
  <p>
  โศลกนี้แสดงให้เห็นอย่างชัดเจนว่าคริชณะจิตสำนึกเป็นวิถีทางเดียวเท่านั้นที่สามารถส่งเราให้ออกจากเงื้อมมือของโลกวัตถุที่มีมลทินนี้ได้&nbsp;&nbsp;บางครั้งนักบรรยายผู้ไม่มีคุณธรรมบิดเบือนความหมายซึ่งกล่าวไว้อย่างชัดเจน&nbsp;&nbsp;ณ&nbsp;&nbsp;ที่นี้ว่า&nbsp;&nbsp;การอุทิศตนเสียสละรับใช้ทั้งหมดควรถวายให้องค์ภควานคริชณะ&nbsp;&nbsp;ด้วยความอับโชคนักบรรยายผู้ไม่มีคุณธรรมชักจูงจิตใจของผู้อ่านให้หันเหไปในหนทางที่เป็นไปไม่ได้&nbsp;&nbsp;นักบรรยายเหล่านี้ไม่รู้ว่าไม่มีข้อแตกต่างระหว่างจิตใจของคริชณะและพระวรกายของพระองค์&nbsp;&nbsp;คริชณะทรงไม่ใช่มนุษย์ปุถุชนธรรมดา&nbsp;&nbsp;พระองค์ทรงเป็นสัจธรรมสูงสุด&nbsp;&nbsp;พระวรกายของพระองค์จิตใจของพระองค์&nbsp;&nbsp;และตัวพระองค์เองเป็นหนึ่งเดียวกันและสมบูรณ์สูงสุด&nbsp;&nbsp;ได้กล่าวไว้ใน&nbsp;&nbsp;<em>คูรมะ&nbsp;&nbsp;พุราณะ</em>&nbsp;&nbsp;ดังที่บัฺคธิสิดดฺานธะ&nbsp;&nbsp;สะรัสวะที&nbsp;&nbsp;โกสวามี&nbsp;&nbsp;ได้อ้างอิงในคำบรรยาย&nbsp;&nbsp;<em>อนุบฺา&nbsp;&nbsp;ชยะ</em>&nbsp;&nbsp;ของหนังสือ&nbsp;&nbsp;<em>เชธันญะ-ชะริทามริทะ</em>&nbsp;&nbsp;(บทที่ห้า&nbsp;&nbsp;<em>อาดิ-ลีลา</em>&nbsp;&nbsp;โศลก&nbsp;&nbsp;41-48)&nbsp;&nbsp;<em>เดฮะ-&nbsp;&nbsp;เดฮิ-วิเบฺโด&nbsp;&nbsp;ยัม&nbsp;&nbsp;เนชวะเร&nbsp;&nbsp;วิดยะเท&nbsp;&nbsp;ควะชิท</em>&nbsp;&nbsp;หมายความว่าในองค์ภควานคริชณะไม่มีข้อแตกต่างระหว่างตัวพระองค์เองและพระวรกายของพระองค์&nbsp;&nbsp;เนื่องจากนักบรรยายไม่รู้ศาสตร์แห่งคริชณะ&nbsp;&nbsp;จึงซ่อนคริชณะและแบ่งแยกบุคลิกภาพของพระองค์จากจิตใจหรือจากพระวรกายของพระองค์&nbsp;&nbsp;แม้ว่านี่เป็นเพียงอวิชชาในศาสตร์แห่งคริชณะโดยแท้&nbsp;&nbsp;แต่บางคนยังทำผลกำไรจากการชักนำผู้คนไปในทางที่ผิด
  </p>
</div>

<div class="r r-lang-en r-paragraph">
  <p>
  มีบางคนที่เป็นมาร&nbsp;&nbsp;คิดถึงคริชณะเช่นเดียวกันนี้&nbsp;&nbsp;แต่ด้วยความอิจฉาเหมือนกับกษัตริย์คัมสะ&nbsp;&nbsp;พระมาตุลาของคริชณะ&nbsp;&nbsp;ซึ่งคิดถึงคริชณะเสมอเช่นเดียวกันแต่ความคิดของคัมสะเป็นศัตรู&nbsp;&nbsp;และอยู่ในความวิตกกังวลเสมอว่าเมื่อไรคริชณะจะมาสังหารตนความคิดเช่นนี้จะไม่ช่วยเรา&nbsp;&nbsp;เราควรคิดถึงคริชณะในการอุทิศตนเสียสละด้วยความรักนั่นคือ&nbsp;&nbsp;<em>บัฺคธิ</em>&nbsp;&nbsp;เราควรพัฒนาความรู้แห่งองค์คริชณะอย่างต่อเนื่อง&nbsp;&nbsp;การพัฒนาที่อำนวยประโยชน์นั้นคืออะไร?&nbsp;&nbsp;คือการเรียนรู้จากครูผู้เชื่อถือได้&nbsp;&nbsp;คริชณะคือองค์ภควาน&nbsp;&nbsp;ได้อธิบายไว้หลายครั้งแล้วว่า&nbsp;&nbsp;พระวรกายของพระองค์ไม่ใช่วัตถุ&nbsp;&nbsp;แต่ทรงเป็นอมตะมีความปลื้มปีติสุขและความรู้&nbsp;&nbsp;การสนทนาเกี่ยวกับคริชณะเช่นนี้จะช่วยให้เรามาเป็นสาวก&nbsp;&nbsp;การเข้าใจคริชณะว่าเป็นอย่างอื่น&nbsp;&nbsp;โดยเรียนรู้จากแหล่งที่ผิดจะพิสูจน์ให้เห็นว่าไม่ได้รับผลประโยชน์อันใดเลย
  </p>
</div>

<div class="r r-lang-en r-paragraph">
  <p>
  ฉะนั้น&nbsp;&nbsp;เราควรให้จิตใจจดจ่ออยู่ที่รูปลักษณ์อมตะ&nbsp;&nbsp;รูปลักษณ์เดิมแท้ของคริชณะด้วยความมุ่งมั่นในหัวใจว่าคริชณะคือองค์ภควาน&nbsp;&nbsp;และเราควรปฏิบัติในการบูชา&nbsp;&nbsp;มีวัดเป็นร้อย&nbsp;&nbsp;ๆ&nbsp;&nbsp;พัน&nbsp;&nbsp;ๆ&nbsp;&nbsp;วัดในประเทศอินเดียที่บูชาคริชณะ&nbsp;&nbsp;และปฏิบัติการอุทิศตนเสียสละรับใช้&nbsp;&nbsp;เมื่อมีการปฏิบัติเช่นนี้เราต้องถวายความเคารพต่อคริชณะ&nbsp;&nbsp;ก้มศีรษะต่อหน้าพระปฏิมา&nbsp;&nbsp;ใช้จิดใจ&nbsp;&nbsp;ร่างกาย&nbsp;&nbsp;กิจกรรม&nbsp;&nbsp;และทุกสิ่งทุกอย่างปฏิบัติรับใช้&nbsp;&nbsp;เช่นนี้จะทำให้ซึมซาบอยู่ในคริชณะอย่างสมบูรณ์โดยไม่เบี่ยงเบน&nbsp;&nbsp;และจะช่วยย้ายเราไปยังคริชณะโลคะ&nbsp;&nbsp;เราควรระวังไม่ให้นักบรรยายผู้ไม่มีคุณธรรมมาบิดเบือน&nbsp;&nbsp;และต้องปฏิบัติในวิธีแห่งการอุทิศตนเสียสละรับใช้เก้าวิธี&nbsp;&nbsp;เริ่มจากการสดับฟังและการสวดภาวนาเกี่ยวกับคริชณะการอุทิศตนเสียสละรับใช้ที่บริสุทธิ์คือจุดมุ่งหมายสูงสุดของสังคมมนุษย์
  </p>
</div>

<div class="r r-lang-en r-paragraph">
  <p>
  บทที่เจ็ดและบทที่แปดของ&nbsp;&nbsp;<em>ภควัต-คีตา</em>&nbsp;&nbsp;อธิบายถึงการอุทิศตนเสียสละรับใช้ที่บริสุทธิ์แด่องค์ภควาน&nbsp;&nbsp;โดยปราศจากความรู้จากการคาดคะเน&nbsp;&nbsp;อิทธิฤทธิ์โยคะ&nbsp;&nbsp;และกิจกรรมเพื่อผลประโยชน์ทางวัตถุ&nbsp;&nbsp;พวกที่ยังไม่ทำให้ตนเองบริสุทธิ์ขึ้นอาจยึดติดอยู่กับลักษณะต่าง&nbsp;&nbsp;ๆ&nbsp;&nbsp;ขององค์ภควาน&nbsp;&nbsp;เช่น&nbsp;&nbsp;<em>บระฮมะจโยทิ</em>&nbsp;&nbsp;ที่ไร้รูปลักษณ์&nbsp;&nbsp;และ&nbsp;&nbsp;<em>พะระมาทมา</em>&nbsp;&nbsp;ในหัวใจของทุกคน&nbsp;&nbsp;แต่สาวกผู้บริสุทธิ์ปฏิบัติตนรับใช้องค์ภควานโดยตรง
  </p>
</div>

<div class="r r-lang-en r-paragraph">
  <p>
  มีบทกวีอันสวยงามเกี่ยวกับคริชณะที่กล่าวไว้อย่างชัดเจนว่า&nbsp;&nbsp;ผู้ใดปฏิบัติในการบูชาเทวดาเป็นผู้ที่ด้อยปัญญาที่สุด&nbsp;&nbsp;และไม่สามารถได้รับรางวัลสูงสุดจากองค์ภควานไม่ว่าในเวลาใด&nbsp;&nbsp;ในตอนต้น&nbsp;&nbsp;บางครั้งสาวกอาจตกต่ำลงจากมาตรฐานแต่ควรพิจารณาว่าสูงส่งกว่านักปราชญ์และโยคีทั้งหลาย&nbsp;&nbsp;ผู้ที่ปฏิบัติในคริชณะจิตสำนึกอยู่เสมอควรเข้าใจว่าเป็นนักบุญโดยสมบูรณ์&nbsp;&nbsp;กิจกรรมที่ไม่ใช่การอุทิศตนเสียสละซึ่งเกิดขึ้นโดยอุบัติเหตุจะลดน้อยลง&nbsp;&nbsp;และเขาจะสถิตในความสมบูรณ์บริบูรณ์โดยเร็วอย่างไม่ต้องสงสัย&nbsp;&nbsp;สาวกผู้บริสุทธิ์ไม่มีโอกาสที่จะตกลงต่ำจริง&nbsp;&nbsp;เพราะว่าองค์ภควานทรงดูแลสาวกผู้บริสุทธิ์ด้วยตัวพระองค์เอง&nbsp;&nbsp;ฉะนั้น&nbsp;&nbsp;ผู้มีปัญญาควรรับเอาวิธีแห่งคริชณะจิตสำนึกมาปฏิบัติโดยตรงและใช้ชีวิตอยู่อย่างมีความสุขในโลกวัตถุนี้&nbsp;&nbsp;แล้วจะได้รับรางวัลสูงสุดจากคริชณะในอนาคต
  </p>
</div>

<div class="r r-lang-en r-paragraph-thus-ends">
  <p>
  <em>ดังนั้น ได้จบคำอธิบายโดย บัฺคธิเวดันธะ บทที่เก้าของหนังสือ</em> ชรีมัด บฺะกะวัด-กีทา <em>ในหัวข้อเรื่องความรู้ที่ลับสุดยอด</em>
  </p>
</div>

    <div class="row">
        <div class="col-12">
            <ul class="mini-pager mt-2 pb-4">
                
                    <li class="pager-prev"><a class="btn" href="../../9/33">
                        <i class="fa fa-chevron-left"></i>
                        
                            
                            Previous
                        
                    </a></li>

                
                
                    <li class="pager-next"><a class="btn" href="../../10/1">
                        
                            
                            Next
                        
                        <i class="fa fa-chevron-right"></i>
                    </a></li>
                
            </ul>
        </div>
    </div>



</div>
</body>
</html>
