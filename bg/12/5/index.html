<!DOCTYPE html>

<html lang="en" class="no-js">
<head>
    <meta charset="utf-8">
    <meta name="viewport" content="width=device-width, initial-scale=1, shrink-to-fit=no">
    <meta http-equiv="x-ua-compatible" content="ie=edge">

    <title>ภควัต-คีตา ฉบับเดิม โศลก 12.5</title>
    <meta name="description" content="" />

    <link rel="stylesheet" type="text/css" href="/vedabase.css">
    <link href="https://fonts.googleapis.com/css?family=Taviraj" rel="stylesheet">
    <style>
     i {font-family: 'Taviraj', serif;font-size:1.1em;}
    </style>
</head>
<body class="has-floating-menu template-chapter-advanced use-serif justify-text" font-size="3">

<div class="container first-container">



<h1 style="text-align:center;"><a href="/bg">ภควัต-คีตา ฉบับเดิม</a></h1>
<div class="r r-title-small r-chapter">
  <h1>
    <a href="../../12">
       บทที่ สิบสอง
    </a>
<!-- 12 -->
  </h1>
</div>
<div class="r r-lang-en r-chapter-title r-title">
  <h2 class="section-title">
    การอุทิศตนเสียสละรับใช้
  <h2>
</div>
<div class="bb r-verse">
  <h1>
  โศลก 5
  </h1>
</div>

<div class="wrapper-translation">
  <h2 class="section-title">
  <i>คำแปล</i>
  <h2>
</div>

<div class="">
  <h2 class="section-title">
  <i>คำอธิบาย</i>
  <h2>
</div>

<div class="r r-lang-en r-paragraph">
  <p>
  กลุ่มนักทิพย์นิยมผู้ปฏิบัติตามวิถีทางที่มองไม่เห็น&nbsp;&nbsp;ไม่เป็นที่ปรากฏ&nbsp;&nbsp;ลักษณะไร้รูปลักษณ์ขององค์&nbsp;&nbsp;<i>ภควานฺ</i>&nbsp;&nbsp;เรียกว่า&nbsp;&nbsp;<i>ชฺญาน-โยคี</i>&nbsp;&nbsp;และบุคคลผู้อยู่ใน&nbsp;&nbsp;<i>กฺฤษฺณ</i>&nbsp;&nbsp;จิตสำนึกโดยสมบูรณ์ปฏิบัติการอุทิศตนเสียสละรับใช้ต่อองค์&nbsp;&nbsp;<i>ภควานฺ</i>&nbsp;&nbsp;เรียกว่า&nbsp;&nbsp;<i>ภกฺติ-โยคี</i>&nbsp;&nbsp;บัดนี้ข้อแตกต่างระหว่าง&nbsp;&nbsp;<i>ชฺญาน-โยค</i>&nbsp;&nbsp;และ&nbsp;&nbsp;<i>ภกฺติ-โยค</i>&nbsp;&nbsp;ได้อธิบายอย่างชัดเจน&nbsp;&nbsp;วิธีการของ&nbsp;&nbsp;<i>ชฺญาน-โยค</i>&nbsp;&nbsp;ถึงแม้ว่าในที่สุดจะนำมาถึงเป้าหมายเดียวกัน&nbsp;&nbsp;แต่มีปัญหามาก&nbsp;&nbsp;ขณะที่วิถีทางของ&nbsp;&nbsp;<i>ภกฺติ-โยค</i>&nbsp;&nbsp;วิธีการรับใช้บุคลิกภาพสูงสุดแห่งพระเจ้าโดยตรงง่ายกว่าและเป็นธรรมชาติสำหรับวิญญาณที่อยู่ในร่างกาย&nbsp;&nbsp;ปัจเจกวิญญาณอยู่ภายในร่างกายตั้งแต่สมัยดึกดำบรรพ์&nbsp;&nbsp;จึงเป็นสิ่งยากมากที่จะให้เข้าใจเพียงแค่ทฤษฎีว่าตัวเขาไม่ใช่ร่างกายดังนั้น&nbsp;&nbsp;<i>ภกฺติ-โยคี</i>&nbsp;&nbsp;ยอมรับพระปฏิมาของ&nbsp;&nbsp;<i>กฺฤษฺณ</i>&nbsp;&nbsp;เป็นที่สักการบูชา&nbsp;&nbsp;เพราะมีแนวความคิดทางร่างกายบางอย่างตั้งมั่นอยู่ในจิตใจซึ่งนำมาปฏิบัติได้&nbsp;&nbsp;แน่นอนว่าการบูชาบุคลิกภาพสูงสุดแห่งพระเจ้าในรูปลักษณ์ของพระองค์ภายในวัด&nbsp;&nbsp;มิใช่เป็นการบูชารูปปั้น&nbsp;&nbsp;มีหลักฐานในวรรณกรรมพระ&nbsp;&nbsp;<i>เวท</i>&nbsp;&nbsp;ว่าการบูชาอาจเป็น&nbsp;&nbsp;<i>สคุณ</i>&nbsp;&nbsp;องค์&nbsp;&nbsp;<i>ภควานฺ</i>&nbsp;&nbsp;ผู้ครอบครอง&nbsp;&nbsp;และ&nbsp;&nbsp;<i>นิรฺคุณ</i>&nbsp;&nbsp;องค์&nbsp;&nbsp;<i>ภควานฺ</i>&nbsp;&nbsp;ในลักษณะไม่ครอบครอง&nbsp;&nbsp;การบูชาพระปฏิมาในวัดเป็นการบูชา&nbsp;&nbsp;<i>สคุณ</i>&nbsp;&nbsp;เพราะว่าองค์&nbsp;&nbsp;<i>ภควานฺ</i>&nbsp;&nbsp;มีลักษณะทางวัตถุเป็นผู้แทน&nbsp;&nbsp;แต่รูปลักษณ์ขององค์<i>ภควานฺ</i>&nbsp;&nbsp;ถึงแม้ว่ามีลักษณะทางวัตถุเป็นผู้แทน&nbsp;&nbsp;เช่น&nbsp;&nbsp;หิน&nbsp;&nbsp;ไม้&nbsp;&nbsp;หรือภาพวาดสีน้ำมัน&nbsp;&nbsp;อันที่จริงไม่ใช่วัตถุ&nbsp;&nbsp;นั่นคือธรรมชาติอันสมบูรณ์บริบูรณ์ขององค์&nbsp;&nbsp;<i>ภควานฺ</i>&nbsp;&nbsp;
  </p>
</div>

<div class="r r-lang-en r-paragraph">
  <p>
  ตัวอย่างง่าย&nbsp;&nbsp;ๆ&nbsp;&nbsp;ให้ไว้&nbsp;&nbsp;ณ&nbsp;&nbsp;ที่นี้&nbsp;&nbsp;คือเราอาจพบตู้ไปรษณีย์ริมถนน&nbsp;&nbsp;หากเราหย่อนซองจดหมายลงไปในตู้ไปรษณีย์เหล่านั้น&nbsp;&nbsp;โดยธรรมชาติจดหมายจะไปถึงจุดหมายปลายทางโดยไม่ยากลำบาก&nbsp;&nbsp;แต่หากเป็นตู้เก่าหรือตู้ไปรษณีย์ปลอมที่เราอาจพบซึ่งกรมไปรษณีย์ไม่รับรอง&nbsp;&nbsp;การส่งจดหมายนี้จะไม่ประสบผลสำเร็จ&nbsp;&nbsp;ในทำนองเดียวกันองค์&nbsp;&nbsp;<i>ภควานฺ</i>&nbsp;&nbsp;ทรงมีผู้แทนที่รับรองได้ในรูปลักษณ์พระปฏิมาเรียกว่า&nbsp;&nbsp;<i>อรฺจา-วิคฺรห,&nbsp;&nbsp;อรฺจา-วิคฺรห</i>&nbsp;&nbsp;นี้เป็นอวตารขององค์&nbsp;&nbsp;<i>ภควานฺ</i>&nbsp;&nbsp;พระองค์จะทรงรับบ&nbsp;&nbsp;<i>ฤคฺ</i>&nbsp;&nbsp;ารรับใช้ผ่านรูปลักษณ์นั้น&nbsp;&nbsp;องค์&nbsp;&nbsp;<i>ภควานฺ</i>&nbsp;&nbsp;ผู้ทรงเดชมีพลังทั้งหมด&nbsp;&nbsp;ฉะนั้น&nbsp;&nbsp;อวตารในรูป&nbsp;&nbsp;<i>อรฺจา-วิคฺรห</i>&nbsp;&nbsp;ทรงสามารถรับการรับใช้ของสาวกเพื่ออำนวยความสะดวกแก่มนุษย์ในชีวิตที่อยู่ในสภาวะ
  </p>
</div>

<div class="r r-lang-en r-paragraph">
  <p>
  ดังนั้น&nbsp;&nbsp;สำหรับสาวกจะไม่มีความยากลำบากในการเข้าถึงองค์&nbsp;&nbsp;<i>ภควานฺ</i>&nbsp;&nbsp;โดยตรงและรวดเร็ว&nbsp;&nbsp;แต่สำหรับพวกที่ปฏิบัติตามวิธีที่ไร้รูปลักษณ์เพื่อความรู้แจ้งทิพย์&nbsp;&nbsp;วิถีทางนั้นยาก&nbsp;&nbsp;เพราะต้องทำความเข้าใจกับผู้แทนที่ไม่ปรากฏของพระองค์ผ่านทางวรรณกรรมพระ&nbsp;&nbsp;<i>เวท</i>&nbsp;&nbsp;เช่น&nbsp;&nbsp;<i>อุปนิษทฺ</i>&nbsp;&nbsp;และต้องเรียนภาษา&nbsp;&nbsp;ต้องเข้าใจความรู้สึกที่มองไม่เห็น&nbsp;&nbsp;และต้องรู้แจ้งถึงวิธีกรรมทั้งหลายเหล่านี้&nbsp;&nbsp;ซึ่งไม่ใช่ของง่ายสำหรับมนุษย์ธรรมดา&nbsp;&nbsp;บุคคลใน<i>กฺฤษฺณ</i>&nbsp;&nbsp;จิตสำนึกปฏิบัติการอุทิศตนเสียสละรับใช้&nbsp;&nbsp;จากการชี้นำของพระอาจารย์ทิพย์ผู้ที่เชื่อถือได้&nbsp;&nbsp;ถวายความเคารพต่อพระปฏิมาสม่ำเสมอ&nbsp;&nbsp;สดับฟังพระบารมีขององค์<i>ภควานฺ</i>&nbsp;&nbsp;และรับประทานอาหารส่วนที่เหลือหลังจากถวายให้พระองค์แล้ว&nbsp;&nbsp;เพียงแต่ทำสิ่งเหล่านี้&nbsp;&nbsp;ผู้นี้สามารถรู้แจ้งถึงบุคลิกภาพสูงสุดแห่งพระเจ้าโดยง่ายดาย&nbsp;&nbsp;พวกไม่เชื่อในรูปลักษณ์รับเอาวิธีปฏิบัติที่มีปัญหาด้วยความเสี่ยงที่จะไม่รู้แจ้งถึงสัจธรรมในบั้นปลายโดยไม่ต้องสงสัย&nbsp;&nbsp;แต่ผู้ที่เชื่อในรูปลักษณ์โดยปราศจากความเสี่ยง&nbsp;&nbsp;ปัญหา&nbsp;&nbsp;หรือ&nbsp;&nbsp;ความยากลำบาก&nbsp;&nbsp;เข้าถึงบุคลิกภาพสูงสุดแห่งพระเจ้าโดยตรง&nbsp;&nbsp;มีข้อความในทำนองเดียวกันนี้ปรากฏใน&nbsp;&nbsp;<i>ศฺรีมทฺ-ภาควตมฺ</i>&nbsp;&nbsp;ว่า&nbsp;&nbsp;หากผู้ใดในที่สุดต้องศิโรราบต่อบุคลิกภาพสูงสุดแห่งพระเจ้า&nbsp;&nbsp;(วิธีการศิโรราบนี้เรียกว่า<i>ภกฺติ</i>)&nbsp;&nbsp;แต่ไปรับเอาความยากลำบากในการเข้าใจว่าอะไรคือ&nbsp;&nbsp;<i>พฺรหฺมนฺ</i>&nbsp;&nbsp;และอะไร&nbsp;&nbsp;ไม่ใช่<i>พฺรหฺมนฺ</i>&nbsp;&nbsp;และได้ใช้เวลาของตนตลอดชีวิตปฏิบัติเช่นนี้ผลที่ได้ก็มีแต่ปัญหา&nbsp;&nbsp;ฉะนั้น&nbsp;&nbsp;จึงแนะนำไว้&nbsp;&nbsp;ณ&nbsp;&nbsp;ที่นี้ว่า&nbsp;&nbsp;เราไม่ควรรับเอาวิถีทางเพื่อการรู้แจ้งแห่งตนที่เป็นปัญหา&nbsp;&nbsp;เพราะว่าผลขั้นสุดท้ายจะไม่แน่นอน
  </p>
</div>

<div class="r r-lang-en r-paragraph">
  <p>
  สิ่งมีชีวิตเป็นปัจเจกวิญญาณชั่วกัลปวสาน&nbsp;&nbsp;หากปรารถนาจะกลืนเข้าไปในส่วนทิพย์&nbsp;&nbsp;เขาอาจบรรลุถึงความรู้แจ้งแง่มุมของความเป็นอมตะและความรู้ในธรรมชาติเดิมแท้ของตน&nbsp;&nbsp;แต่ส่วนที่เป็นความปลื้มปีติสุขจะไม่สามารถรู้แจ้ง&nbsp;&nbsp;ด้วยพระกรุณาธิคุณของสาวกบางรูปทำให้นักทิพย์นิยมผู้มีความรู้สูงในวิธีของ&nbsp;&nbsp;<i>ชฺญาน-โยค</i>&nbsp;&nbsp;นี้อาจมาถึงจุดแห่ง&nbsp;&nbsp;<i>ภกฺติ-โยค</i>&nbsp;&nbsp;หรือการอุทิศตนเสียสละรับใช้&nbsp;&nbsp;เมื่อถึงเวลานั้นการฝึกปฏิบัติตามลัทธิไร้รูปลักษณ์เป็นเวลายาวนานจะกลายมาเป็นปัญหาเพราะไม่สามารถยกเลิกความคิดนั้นได้&nbsp;&nbsp;ดังนั้น&nbsp;&nbsp;วิญญาณผู้อยู่ในร่างจะมีความยากลำบากกับสิ่งที่ไม่ปรากฏ&nbsp;&nbsp;ทั้งในขณะที่ปฏิบัติและในขณะที่รู้แจ้ง&nbsp;&nbsp;ทุกดวงวิญญาณมีเสรีภาพบางส่วน&nbsp;&nbsp;และควรรู้อย่างแน่ชัดว่า&nbsp;&nbsp;ความรู้แจ้งที่ไม่เป็นที่ปรากฏนี้&nbsp;&nbsp;ฝืนต่อธรรมชาติของตนเองซึ่งเป็นทิพย์และมีความปลื้มปีติสุข&nbsp;&nbsp;จึงไม่ควรปฏิบัติตามวิธีนี้&nbsp;&nbsp;สำหรับทุก&nbsp;&nbsp;ๆ&nbsp;&nbsp;ปัจเจกชีวิต&nbsp;&nbsp;วิธีแห่ง&nbsp;&nbsp;<i>กฺฤษฺณ</i>จิตสำนึกจะนำมาซึ่งการปฏิบัติอุทิศตนเสียสละรับใช้อย่างสมบูรณ์จึงเป็นวิธีที่ดีที่สุดหากละเลยการอุทิศตนเสียสละรับใช้นี้จะเป็นอันตรายในการกลับไปสู่ลัทธิที่ไม่เชื่อในองค์&nbsp;&nbsp;<i>ภควานฺ</i>&nbsp;&nbsp;ดังนั้น&nbsp;&nbsp;วิธีที่มุ่งความตั้งใจไปยังสิ่งที่ไม่เป็นที่ปรากฏ&nbsp;&nbsp;ไม่สามารถมองเห็นได้&nbsp;&nbsp;อยู่เหนือการเข้าถึงของประสาทสัมผัส&nbsp;&nbsp;ได้แสดงไว้ในโศลกนี้ว่า&nbsp;&nbsp;ไม่ควรได้รับการส่งเสริมไม่ว่าในเวลาใด&nbsp;&nbsp;โดยเฉพาะในยุคนี้&nbsp;&nbsp;ซึ่งองค์&nbsp;&nbsp;<i>ศฺรี</i>&nbsp;&nbsp;<i>กฺฤษฺณ</i>&nbsp;&nbsp;ทรงไม่แนะนำ
  </p>
</div>

    <div class="row">
        <div class="col-12">
            <ul class="mini-pager mt-2 pb-4">
                
                    <li class="pager-prev"><a class="btn" href="../../12/3-4">
                        <i class="fa fa-chevron-left"></i>
                        
                            
                            Previous
                        
                    </a></li>

                
                
                    <li class="pager-next"><a class="btn" href="../../12/6-7">
                        
                            
                            Next
                        
                        <i class="fa fa-chevron-right"></i>
                    </a></li>
                
            </ul>
        </div>
    </div>



</div>
</body>
</html>
