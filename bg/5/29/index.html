<!DOCTYPE html>

<html lang="en" class="no-js">
<head>
    <meta charset="utf-8">
    <meta name="viewport" content="width=device-width, initial-scale=1, shrink-to-fit=no">
    <meta http-equiv="x-ua-compatible" content="ie=edge">

    <title>ภควัต-คีตา ฉบับเดิม โศลก 5.29</title>
    <meta name="description" content="" />

    <link rel="stylesheet" type="text/css" href="/vedabase.css">
    <link href="https://fonts.googleapis.com/css?family=Taviraj" rel="stylesheet">
    <style>
     i {font-family: 'Taviraj', serif;font-size:1.1em;}
    </style>
</head>
<body class="has-floating-menu template-chapter-advanced use-serif justify-text" font-size="3">

<div class="container first-container">



<h1 style="text-align:center;"><a href="/bg">ภควัต-คีตา ฉบับเดิม</a></h1>
<div class="r r-title-small r-chapter">
  <h1>
    <a href="../../5">
       บทที่ ห้า
    </a>
<!-- 5 -->
  </h1>
</div>
<div class="r r-lang-en r-chapter-title r-title">
  <h2 class="section-title">
    คารมะ-โยกะ<br />การปฏิบัติในคริชณะจิตสำนึก
  <h2>
</div>
<div class="bb r-verse">
  <h1>
  โศลก 29
  </h1>
</div>

<div class="r r-lang-en r-verse-text">
  
  <i>โภกฺตารํ ยชฺญ-ตปสาํ</i><br /><i>สรฺว-โลก-มเหศฺวรมฺ</i><br /><i>สุหฺริทํ สรฺว-ภูตานาํ</i><br /><i>ชฺญาตฺวา มาํ ศานฺติมฺ ริจฺฉติ</i>
  
</div>

<div class="wrapper-translation">
  <h2 class="section-title">
  <em>คำแปล</em>
  <h2>
</div>

<div class="r r-lang-en r-translation">
  <p>
  ผู้ที่มีจิตสำนึกอย่างสมบูรณ์ในข้า&nbsp;&nbsp;รู้ว่าในที่สุดข้าคือผู้ได้รับประโยชน์แห่งการบูชา&nbsp;&nbsp;และความสมถะทั้งหมด&nbsp;&nbsp;ข้าคือองค์ภควานสูงสุดของโลกและเทวดาทั้งปวง&nbsp;&nbsp;ข้า&nbsp;&nbsp;คือผู้อุปการะและผู้ปรารถนาดีของมวลชีวิต&nbsp;&nbsp;เขาผู้นี้จะได้รับความสงบจากความ&nbsp;&nbsp;เจ็บปวดแห่งความทุกข์ทางวัตถุ
  </p>
</div>

<div class="">
  <h2 class="section-title">
  <em>คำอธิบาย</em>
  <h2>
</div>

<div class="r r-lang-en r-paragraph">
  <p>
  พันธวิญญาณภายใต้เงื้อมมือของพลังงานแห่งความหลงมีความกระตือรือร้น<wbr>ที่จะได้รับความสงบในโลกวัตถุ&nbsp;&nbsp;แต่ไม่รู้สูตรแห่งความสงบซึ่งจะอธิบายในส่วนนี้ของ&nbsp;&nbsp;<i>ภควทฺ-คีตา</i>&nbsp;&nbsp;สูตรแห่งความสงบที่ยิ่งใหญ่ที่สุดมีง่าย&nbsp;&nbsp;ๆ&nbsp;&nbsp;ดังนี้คือ&nbsp;&nbsp;องค์ชรีคริชณะทรงเป็น<wbr>ผู้ได้รับผลประโยชน์แห่งกิจกรรมของมวลมนุษย์&nbsp;&nbsp;มนุษย์ควรถวายทุกสิ่งทุกอย่างเพื่อ<wbr>รับใช้ทิพย์แด่พระองค์&nbsp;&nbsp;เพราะว่าคริชณะทรงเป็นเจ้าของโลกทั้งหมดและเทวดาทั้งปวง&nbsp;&nbsp;<wbr>ไม่มีผู้ใดยิ่งใหญ่ไปกว่าพระองค์&nbsp;&nbsp;คริชณะทรงยิ่งใหญ่กว่าเทวดาที่ยิ่งใหญ่ที่สุด&nbsp;&nbsp;เช่นพระ<wbr>ศิวะ&nbsp;&nbsp;และพระพรหม&nbsp;&nbsp;ในคัมภีร์พระเวท&nbsp;&nbsp;(<i>ศฺวเตาศฺวตร&nbsp;&nbsp;อุปนิษทฺ&nbsp;&nbsp;5.7</i>)&nbsp;&nbsp;ได้อธิบายถึงองค์<wbr>ภควาน&nbsp;&nbsp;ว่า&nbsp;&nbsp;<i>ตมฺ&nbsp;&nbsp;อีศฺวราณาํ&nbsp;&nbsp;ปรมํ&nbsp;&nbsp;มเหศฺวรํ</i>&nbsp;&nbsp;ภายใต้มนต์สะกดแห่งความหลง&nbsp;&nbsp;<wbr>สิ่งมีชีวิตพยายามเป็นเจ้าของทุกสิ่งทุกอย่างที่ตนเองสำรวจพบ&nbsp;&nbsp;แต่แท้ที่จริงพวกเขาถูก<wbr>ครอบงำโดยพลังงานวัตถุขององค์ภควาน&nbsp;&nbsp;พระองค์ทรงเป็นเจ้านายของธรรมชาติวัตถุ&nbsp;&nbsp;<wbr>และพันธวิญญาณอยู่ภายใต้กฎเกณฑ์อันเข้มงวดของธรรมชาติวัตถุ&nbsp;&nbsp;นอกเสียจากว่าจะ<wbr>เข้าใจความจริงง่าย&nbsp;&nbsp;ๆ&nbsp;&nbsp;นี้&nbsp;&nbsp;มิฉะนั้น&nbsp;&nbsp;เป็นไปไม่ได้ที่จะได้รับความสงบในโลกไม่ว่าโดยส่วน<wbr>ตัวหรือส่วนรวม&nbsp;&nbsp;นี่คือเหตุผลของคริชณะจิตสำนึก&nbsp;&nbsp;องค์ชรีคริชณะทรงเป็นผู้มีอำนาจ<wbr>สูงสุด&nbsp;&nbsp;และมวลชีวิตรวมทั้งเทวดาผู้ยิ่งใหญ่เป็นรองจากพระองค์&nbsp;&nbsp;เราสามารถได้รับ<wbr>ความสงบอย่างสมบูรณ์ในคริชณะจิตสำนึกที่บริบูรณ์เท่านั้น
  </p>
</div>

<div class="r r-lang-en r-paragraph">
  <p>
  ในบทที่ห้านี้เป็นการอธิบายภาคปฏิบัติของคริชณะจิตสำนึก&nbsp;&nbsp;โดยทั่วไปทราบ<wbr>กันว่าเป็น&nbsp;&nbsp;<i>กรฺม-โยค</i>&nbsp;&nbsp;คำถามจากการคาดคะเนทางจิตที่ว่า&nbsp;&nbsp;<i>กรฺม-โยค</i>&nbsp;&nbsp;สามารถ<wbr>ให้ความหลุดพ้นได้อย่างไรนั้น&nbsp;&nbsp;ได้ให้คำตอบไว้&nbsp;&nbsp;ณ&nbsp;&nbsp;ที่นี้&nbsp;&nbsp;การทำงานในคริชณะจิตสำนึก<wbr>เป็นการทำงานด้วยความรู้ที่สมบูรณ์ว่าองค์ภควานทรงเป็นผู้มีอำนาจสูงสุด&nbsp;&nbsp;งาน<wbr>เช่นนี้ไม่แตกต่างไปจากความรู้ทิพย์&nbsp;&nbsp;คริชณะจิตสำนึกโดยตรงคือ&nbsp;&nbsp;<i>ภกฺติ-โยค</i>&nbsp;&nbsp;และ&nbsp;&nbsp;<i>ชฺญาน-โยค</i>&nbsp;&nbsp;เป็นวิถีทางที่จะนำเราไปสู่&nbsp;&nbsp;<i>ภกฺติ-โยค</i>&nbsp;&nbsp;คริชณะจิตสำนึกหมายถึงการ<wbr>ทำงานด้วยความรู้อันสมบูรณ์ถึงความสัมพันธ์ระหว่างตนเองกับสัจธรรมสูงสุด&nbsp;&nbsp;และ<wbr>ความสมบูรณ์ของจิตสำนึกนี้คือความรู้อันสมบูรณ์แห่งองค์คริชณะหรือบุคลิกภาพ<wbr>สูงสุดแห่งพระเจ้า&nbsp;&nbsp;ดวงวิญญาณผู้บริสุทธิ์เป็นผู้รับใช้นิรันดรขององค์ภควาน&nbsp;&nbsp;เหมือนกัน<wbr>กับเศษละอองอณูของพระองค์&nbsp;&nbsp;ที่มาสัมผัสกับ&nbsp;&nbsp;<i>มายา</i>&nbsp;&nbsp;(ความหลง)&nbsp;&nbsp;เพราะต้องการเป็นเจ้า<wbr>เหนือ&nbsp;&nbsp;<i>มายา</i>&nbsp;&nbsp;นี่คือต้นเหตุแห่งความทุกข์มากมาย&nbsp;&nbsp;ตราบใดที่ยังสัมผัสอยู่กับวัตถุ&nbsp;&nbsp;เขา<wbr>จะต้องปฏิบัติงานเนื่องจากความจำเป็นทางวัตถุ&nbsp;&nbsp;อย่างไรก็ดี&nbsp;&nbsp;คริชณะจิตสำนึกนำเขามา<wbr>สู่ชีวิตทิพย์แม้ในขณะที่อยู่ในอาณาเขตของวัตถุ&nbsp;&nbsp;เป็นการปลุกความเป็นอยู่ในวิถีทิพย์<wbr>ด้วยการปฏิบัติอยู่ในโลกวัตถุ&nbsp;&nbsp;เมื่อเจริญมากขึ้นก็จะมีอิสระมากขึ้นจากเงื้อมมือของวัตถุ&nbsp;&nbsp;<wbr>องค์ภควานทรงไม่ลำเอียงกับผู้ใด&nbsp;&nbsp;ทุกสิ่งทุกอย่างขึ้นอยู่กับการปฏิบัติหน้าที่ของตนเอง<wbr>ในคริชณะจิตสำนึกซึ่งช่วยให้เขาควบคุมประสาทสัมผัสได้ในทุก&nbsp;&nbsp;ๆ&nbsp;&nbsp;ด้านและได้รับชัยชนะ<wbr>จากอิทธิพลแห่งความต้องการและความโกรธ&nbsp;&nbsp;ผู้ที่ยืนอยู่อย่างมั่นคงในคริชณะจิตสำนึก&nbsp;&nbsp;<wbr>สามารถควบคุมตัณหาดังที่กล่าวมาแล้ว&nbsp;&nbsp;ดำรงอยู่อย่างแท้จริงในระดับทิพย์หรือ&nbsp;&nbsp;<i>พฺรหฺม-นิรฺวาณ</i>&nbsp;&nbsp;เรื่องการเข้าฌานแปดวิธีของโยคะก็ปฏิบัติอยู่ในคริชณะจิตสำนึก<wbr>โดยปริยาย&nbsp;&nbsp;เพราะจุดมุ่งหมายสูงสุดได้รับการดูแล&nbsp;&nbsp;มีวิธีการค่อย&nbsp;&nbsp;ๆ&nbsp;&nbsp;พัฒนาในการฝึก<wbr>ปฏิบัติ&nbsp;&nbsp;<em>ยะมะ,&nbsp;&nbsp;นิยะมะ,&nbsp;&nbsp;อสะนะ,&nbsp;&nbsp;พรณยมะ,&nbsp;&nbsp;พรัทยฮระ,&nbsp;&nbsp;ดฺ   ระณ,&nbsp;&nbsp;ดฺ   ยนะ</em>&nbsp;&nbsp;และ&nbsp;&nbsp;<i>สมาธิ</i>ฺ   &nbsp;&nbsp;แต่ทั้งหมดนี้เป็นเพียงความสมบูรณ์เบื้องต้นของการอุทิศตนเสียสละรับใช้&nbsp;&nbsp;ซึ่ง<wbr>เป็นสิ่งเดียวที่สามารถให้รางวัลความสงบแก่มนุษย์ได้อันเป็นความสมบูรณ์สูงสุดของ<wbr>ชีวิต
  </p>
</div>

<div class="r r-lang-en r-paragraph-thus-ends">
  <p>
  <em>ฉะนั้น ได้จบคำอธิบยโดย บัฺคธิเวดันธะ บทที่ห้ของหนังสือ</em> ชรีมัด บฺะกะวัด-กีทา <em>ในหัวข้อเรื่อง ครมะ-โยกะ หรือ กรปฏิบัติในคริชณะจิตสำนึก</em>
  </p>
</div>

    <div class="row">
        <div class="col-12">
            <ul class="mini-pager mt-2 pb-4">
                
                    <li class="pager-prev"><a class="btn" href="../../5/27-28">
                        <i class="fa fa-chevron-left"></i>
                        
                            
                            Previous
                        
                    </a></li>

                
                
                    <li class="pager-next"><a class="btn" href="../../6/1">
                        
                            
                            Next
                        
                        <i class="fa fa-chevron-right"></i>
                    </a></li>
                
            </ul>
        </div>
    </div>



</div>
</body>
</html>
