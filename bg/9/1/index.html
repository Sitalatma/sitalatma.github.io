<!DOCTYPE html>

<html lang="en" class="no-js">
<head>
    <meta charset="utf-8">
    <meta name="viewport" content="width=device-width, initial-scale=1, shrink-to-fit=no">
    <meta http-equiv="x-ua-compatible" content="ie=edge">

    <title>ภควัต-คีตา ฉบับเดิม โศลก 9.1</title>
    <meta name="description" content="" />

    <link rel="stylesheet" type="text/css" href="/vedabase.css">
    <link href="https://fonts.googleapis.com/css?family=Taviraj" rel="stylesheet">
    <style>
     i {font-family: 'Taviraj', serif;font-size:1.1em;}
    </style>
</head>
<body class="has-floating-menu template-chapter-advanced use-serif justify-text" font-size="3">

<div class="container first-container">



<h1 style="text-align:center;"><a href="/bg">ภควัต-คีตา ฉบับเดิม</a></h1>
<div class="r r-title-small r-chapter">
  <h1>
    <a href="../../9">
       บทที่ เก้า
    </a>
<!-- 9 -->
  </h1>
</div>
<div class="r r-lang-en r-chapter-title r-title">
  <h2 class="section-title">
    ความรู้ที่ลับสุดยอด
  <h2>
</div>
<div class="bb r-verse">
  <h1>
  โศลก 1
  </h1>
</div>

<div class="r r-lang-en r-verse-text">
  
  <i>ศฺรี-ภควานฺ อุวาจ</i><br /><i>อิทํ ตุ เต คุหฺย-ตมํ</i><br /><i>ปฺรวกฺษฺยามฺยฺ อนสูยเว</i><br /><i>ชฺญานํ วิชฺญาน-สหิตํ</i><br /><i>ยชฺ ชฺญาตฺวา โมกฺษฺยเส ′ศุภาตฺ</i>
  
</div>

<div class="r r-lang-en r-synonyms">
  <p>
  <i>ศฺรี-ภควานฺ อุวาจ</i> - บุคลิกภาพสูงสุดแห่งพระเจ้าตรัส, <i>อิทมฺ</i> - นี้, <i>ตุ</i> - แต่, <i>เต</i> - แด่ เธอ,<i>คุหฺย-ตมมฺ</i> - ลับสุดยอด, <i>ปฺรวกฺษฺยามิ</i> - ข้าพูด, <i>อนสูยเว</i> - กับผู้ที่ไม่อิจฉาริษยา, <i>ชฺญานมฺ</i> - ความรู้, <i>วิชฺญาน</i> - ความรู้แจ้ง, <i>สหิตมฺ</i> - กับ,<i>ยตฺ</i> - ซึ่ง, <i>ชฺญาตฺวา</i> - ทราบ, <i>โมกฺษฺยเส</i> - เธอจะได้รับการปลดเปลื้อง, <i>อศุภาตฺ</i> - จากความเป็นอยู่ทางวัตถุที่เป็นทุกข์นี้
  </p>
</div>

<div class="wrapper-translation">
  <h2 class="section-title">
  <em>คำแปล</em>
  <h2>
</div>

<div class="r r-lang-en r-translation">
  <p>
  บุคลิกภาพสูงสุดแห่งพระเจ้าตรัสว่า&nbsp;&nbsp;อรฺชุน&nbsp;&nbsp;ที่รัก&nbsp;&nbsp;เนื่องจากเธอไม่เคยอิจฉา&nbsp;&nbsp;ริษยาข้า&nbsp;&nbsp;ข้าจะถ่ายทอดความรู้อันลับสุดยอดและความรู้แจ้งนี้แด่เธอ&nbsp;&nbsp;เมื่อรู้แล้ว&nbsp;&nbsp;เธอจะได้รับการปลดเปลื้องจากความทุกข์แห่งความเป็นอยู่ทางวัตถุ
  </p>
</div>

<div class="">
  <h2 class="section-title">
  <em>คำอธิบาย</em>
  <h2>
</div>

<div class="r r-lang-en r-paragraph">
  <p>
  เมื่อสาวกสดับฟังเกี่ยวกับองค์ภควานมากขึ้นก็จะได้รับแสงสว่างมากขึ้น&nbsp;&nbsp;วิธี<wbr>การสดับฟังนี้ได้แนะนำไว้ใน&nbsp;&nbsp;<em>ชรีมัด-บฺากะวะธัม</em>&nbsp;&nbsp;ดังนี้&nbsp;&nbsp;“สาส์นจากบุคลิกภาพสูงสุดแห่ง<wbr>พระเจ้าเปี่ยมไปด้วยพลัง&nbsp;&nbsp;และพลังเหล่านี้รู้แจ้งได้&nbsp;&nbsp;หากประเด็นต่าง&nbsp;&nbsp;ๆ&nbsp;&nbsp;เกี่ยวกับองค์ภควาน<wbr>สนทนากันในหมู่สาวก&nbsp;&nbsp;การคบหาสมาคมกับนักคาดคะเนทางจิตหรือนักวิชาการทางโลก&nbsp;&nbsp;<wbr>จะไม่ทำให้ประสบผลสำเร็จเนื่องจากเป็นความรู้แจ้ง”
  </p>
</div>

<div class="r r-lang-en r-paragraph">
  <p>
  สาวกปฏิบัติในการรับใช้องค์ภควานอยู่เสมอ&nbsp;&nbsp;พระองค์ทรงเข้าใจความรู้สึกนึกคิด&nbsp;&nbsp;<wbr>และความจริงใจของแต่ละคนที่ปฏิบัติในคริชณะจิตสำนึก&nbsp;&nbsp;และพระองค์ทรงให้ปัญญาใน<wbr>การเข้าใจศาสตร์แห่งคริชณะ&nbsp;&nbsp;ในการคบหาสมาคมกับเหล่าสาวกการสนทนาเกี่ยวกับ<wbr>คริชณะมีพลังมาก&nbsp;&nbsp;หากผู้ใดโชคดีมีโอกาสได้คบหาสมาคมเช่นนี้และพยายามรับความรู้นี้<wbr>เข้าไว้&nbsp;&nbsp;แน่นอนว่าจะเจริญก้าวหน้าไปสู่ความรู้แจ้งทิพย์&nbsp;&nbsp;เพื่อส่งเสริมอารจุนะให้เจริญมากยิ่ง<wbr>ขึ้นในการรับใช้อันมีพลังของพระองค์&nbsp;&nbsp;ในบทที่เก้านี้&nbsp;&nbsp;คริชณะทรงอธิบายเนื้อหาสาระที่ลับ<wbr>มากยิ่งขึ้นกว่าบทอื่น&nbsp;&nbsp;ๆ&nbsp;&nbsp;ที่ทรงเปิดเผยไว้แล้ว
  </p>
</div>

<div class="r r-lang-en r-paragraph">
  <p>
  ในตอนต้นของ&nbsp;&nbsp;<em>ภควัต-คีตา</em>&nbsp;&nbsp;บทที่หนึ่งเป็นการแนะนำเกี่ยวกับหนังสือทั้งเล่ม&nbsp;&nbsp;<wbr>บทที่สองและบทที่สามอธิบายความรู้ทิพย์เรียกว่าเป็นความลับ&nbsp;&nbsp;ประเด็นที่สนทนากัน<wbr>ในบทที่เจ็ดและบทที่แปดสัมพันธ์กับการอุทิศตนเสียสละรับใช้โดยเฉพาะ&nbsp;&nbsp;เนื่องจาก<wbr>จะนำแสงสว่างแห่งคริชณะจิตสำนึกมาให้จึงเรียกว่าเป็นความลับยิ่งขึ้น&nbsp;&nbsp;แต่เรื่องราว<wbr>ที่อธิบายในบทที่เก้าเกี่ยวกับการอุทิศตนเสียสละที่บริสุทธิ์โดยไม่มีสิ่งใดเจือปน&nbsp;&nbsp;จึง<wbr>เรียกว่าเป็นความลับสุดยอด&nbsp;&nbsp;ผู้สถิตในความรู้ขั้นลับสุดยอดของคริชณะเป็นทิพย์โดย<wbr>ธรรมชาติ&nbsp;&nbsp;ดังนั้น&nbsp;&nbsp;จึงไม่มีความเจ็บปวดทางวัตถุใด&nbsp;&nbsp;ๆ&nbsp;&nbsp;ถึงแม้ว่าจะอยู่ในโลกวัตถุ&nbsp;&nbsp;ใน&nbsp;&nbsp;<em>บัฺคธิ-ราสามริทะ-สินดํ   ุ</em>&nbsp;&nbsp;ได้กล่าวไว้ว่า&nbsp;&nbsp;แม้ผู้ที่มีความปรารถนาอย่างจริงใจในการ<wbr>ถวายการรับใช้ด้วยความรักต่อองค์ภควานจะสถิตอยู่ในระดับสภาวะทางวัตถุ&nbsp;&nbsp;ถือว่า<wbr>เขาผู้นี้หลุดพ้น&nbsp;&nbsp;ในทำนองเดียวกันใน&nbsp;&nbsp;<em>ภควัต-คีตา</em>&nbsp;&nbsp;บทที่สิบ&nbsp;&nbsp;เราจะพบว่าผู้ใดที่ปฏิบัติ<wbr>เช่นนี้เป็นบุคคลที่หลุดพ้นแล้ว
  </p>
</div>

<div class="r r-lang-en r-paragraph">
  <p>
  โศลกแรกมีความสำคัญโดยเฉพาะคำว่า&nbsp;&nbsp;<em>อิดัม&nbsp;&nbsp;กยานัม</em>&nbsp;&nbsp;(“ความรู้นี้”)&nbsp;&nbsp;หมายถึง<wbr>การอุทิศตนเสียสละรับใช้ที่บริสุทธิ์ซึ่งประกอบด้วยกิจกรรมต่าง&nbsp;&nbsp;ๆ&nbsp;&nbsp;เก้าอย่างคือ&nbsp;&nbsp;สดับ<wbr>ฟัง&nbsp;&nbsp;ภาวนา&nbsp;&nbsp;จำ&nbsp;&nbsp;รับใช้&nbsp;&nbsp;บูชา&nbsp;&nbsp;สวดมนต์&nbsp;&nbsp;ปฏิบัติตาม&nbsp;&nbsp;รักษามิตรภาพ&nbsp;&nbsp;และศิโรราบทุกสิ่งทุก<wbr>อย่าง&nbsp;&nbsp;จากการฝึกปฏิบัติเก้าวิธีแห่งการอุทิศตนเสียสละรับใช้&nbsp;&nbsp;เราจะพัฒนาไปสู่จิตสำนึก<wbr>ทิพย์คือคริชณะจิตสำนึก&nbsp;&nbsp;เมื่อหัวใจของเราใสสะอาดจากมลทินทางวัตถุ&nbsp;&nbsp;เราจะสามารถ<wbr>เข้าใจศาสตร์แห่งคริชณะนี้ได้&nbsp;&nbsp;เพียงเข้าใจว่าสิ่งมีชีวิตไม่ใช่เป็นวัตถุนั้นไม่เพียงพอ&nbsp;&nbsp;เพราะ<wbr>เป็นเพียงจุดเริ่มต้นแห่งความรู้แจ้งทิพย์เท่านั้น&nbsp;&nbsp;เราควรรู้ถึงข้อแตกต่างระหว่างกิจกรรม<wbr>ของร่างกาย&nbsp;&nbsp;และกิจกรรมทิพย์นอกเหนือไปจากที่เข้าใจว่าตัวเราไม่ใช่ร่างกาย
  </p>
</div>

<div class="r r-lang-en r-paragraph">
  <p>
  ในบทที่เจ็ด&nbsp;&nbsp;ได้กล่าวถึงพลังอันมั่งคั่งของบุคลิกภาพสูงสุดแห่งพระเจ้า&nbsp;&nbsp;พลังงาน<wbr>ต่าง&nbsp;&nbsp;ๆ&nbsp;&nbsp;ของพระองค์&nbsp;&nbsp;เช่น&nbsp;&nbsp;ธรรมชาติเบื้องต่ำ&nbsp;&nbsp;ธรรมชาติเบื้องสูง&nbsp;&nbsp;และปรากฏการณ์ทาง<wbr>วัตถุนี้ทั้งหมด&nbsp;&nbsp;ในบทที่เก้าจะได้วิเคราะห์ถึงพระบารมีขององค์ภควาน
  </p>
</div>

<div class="r r-lang-en r-paragraph">
  <p>
  คำสันสกฤต&nbsp;&nbsp;<em>อนะสูยะเว</em>&nbsp;&nbsp;ในโศลกนี้&nbsp;&nbsp;มีความสำคัญมากเช่นกัน&nbsp;&nbsp;โดยทั่วไปถึง<wbr>แม้ว่านักวิจารณ์มีการศึกษาสูงมาก&nbsp;&nbsp;แต่ทั้งหมดมีความอิจฉาริษยาองค์ภควานคริชณะ&nbsp;&nbsp;<wbr>แม้แต่นักวิชาการผู้คงแก่เรียนที่สุดยังเขียน&nbsp;&nbsp;<em>ภควัต-คีตา</em>&nbsp;&nbsp;ผิดพลาดเป็นอย่างมาก&nbsp;&nbsp;<wbr>เนื่องจากมีความอิจฉาริษยาคริชณะ&nbsp;&nbsp;คำวิจารณ์ของพวกนี้จึงไร้ประโยชน์&nbsp;&nbsp;คำวิจารณ์ของ<wbr>สาวกเป็นที่เชื่อถือได้&nbsp;&nbsp;ไม่มีผู้ใดสามารถอธิบาย&nbsp;&nbsp;<em>ภควัต-คีตา</em>&nbsp;&nbsp;หรือให้ความรู้ของคริชณะ<wbr>โดยสมบูรณ์ได้&nbsp;&nbsp;หากเขามีความอิจฉา&nbsp;&nbsp;ผู้ที่วิจารณ์บุคลิกของคริชณะโดยไม่รู้จักพระองค์<wbr>เป็นคนโง&nbsp;&nbsp;ดังนั้น&nbsp;&nbsp;คำวิจารณ์เช่นนี้ควรหลีกเลี่ยงด้วยความระมัดระวังอย่างยิ่ง&nbsp;&nbsp;สำหรับผู้ที่<wbr>เข้าใจว่าคริชณะคือองค์ภควาน&nbsp;&nbsp;ผู้ทรงมีบุคลิกภาพทิพย์และบริสุทธิ์&nbsp;&nbsp;คำอธิบายจากบท<wbr>เหล่านี้จะมีประโยชน์มาก
  </p>
</div>

    <div class="row">
        <div class="col-12">
            <ul class="mini-pager mt-2 pb-4">
                
                    <li class="pager-prev"><a class="btn" href="../../8/28">
                        <i class="fa fa-chevron-left"></i>
                        
                            
                            Previous
                        
                    </a></li>

                
                
                    <li class="pager-next"><a class="btn" href="../../9/2">
                        
                            
                            Next
                        
                        <i class="fa fa-chevron-right"></i>
                    </a></li>
                
            </ul>
        </div>
    </div>



</div>
</body>
</html>
