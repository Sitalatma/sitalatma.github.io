<!DOCTYPE html>

<html lang="en" class="no-js">
<head>
    <!-- Required meta tags always come first -->
    <meta charset="utf-8">
    <meta name="viewport" content="width=device-width, initial-scale=1, shrink-to-fit=no">
    <meta http-equiv="x-ua-compatible" content="ie=edge">

    <title>ภควัต-คีตา ฉบับเดิม โศลก 2.13</title>
    <meta name="description" content="" />

    <link rel="stylesheet" type="text/css" href="/vedabase.css">
</head>
<body class="has-floating-menu template-chapter-advanced use-serif justify-text" font-size="3">

<div class="container first-container">



<h1 style="text-align:center;">ภควัต-คีตา ฉบับเดิม</h1>
<div class="bb r-verse">
  <h1>
  โศลก 13
  </h1>
</div>

<div class="r r-lang-en r-verse-text">
  
  <em>เดฮิโน 'สมิน ยะทฺา เดเฮ<br />โคมารัม โยวะนัม จะรา</em><br /><em>ทะทฺา เดฮานทะระ-พราพทิร<br />ดีรัส ทะทระ นะ มุฮยะทิ</em>
  
</div>

<div class="r r-lang-en r-synonyms">
  <p>
  <em>เดฮินะฮ</em>&nbsp;&nbsp;-&nbsp;&nbsp;ของร่างกาย, <em>อัสมิน</em>&nbsp;&nbsp;-&nbsp;&nbsp;ในนี้, <em>ยะทฺา</em>&nbsp;&nbsp;-&nbsp;&nbsp;ดังเช่น, <em>เดเฮ</em>&nbsp;&nbsp;-&nbsp;&nbsp;ในร่างกาย, <em>โคมารัม</em>&nbsp;&nbsp;-&nbsp;&nbsp;วัยเด็ก, <em>โยวะนัม</em>&nbsp;&nbsp;-&nbsp;&nbsp;วัยรุ่น, <em>จะรา</em>&nbsp;&nbsp;-&nbsp;&nbsp;วัยชรา, <em>ทะทฺา</em>&nbsp;&nbsp;-&nbsp;&nbsp;เช่นเดียวกัน, <em>เดฮะ-อันทะระ</em>&nbsp;&nbsp;-&nbsp;&nbsp;แห่งการ เปลี่ยนแปลงของร่างกาย, <em>พราพทิฮ</em>&nbsp;&nbsp;-&nbsp;&nbsp;ความสำเร็จ, <em>ดีระฮ</em>&nbsp;&nbsp;-&nbsp;&nbsp;มีสติ, <em>ทะทระ</em>&nbsp;&nbsp;-&nbsp;&nbsp;จากนั้น, <em>นะ</em>&nbsp;&nbsp;-&nbsp;&nbsp;ไม่เคย, <em>มุฮยะทิ</em> -อยู่ในความหลง
  </p>
</div>

<div class="wrapper-translation">
  <h2 class="section-title">
  <em>คำแปล</em>
  <h2>
</div>

<div class="r r-lang-en r-translation">
  <p>
  ดังเช่นดวงวิญญาณในร่างวัตถุเดินทางผ่านจากร่างวัยเด็กมาสู่ร่างวัยรุ่นและเข้า&nbsp;&nbsp;สู่ร่างวัยชรา&nbsp;&nbsp;ในลักษณะเดียวกัน&nbsp;&nbsp;ดวงวิญญาณจะผ่านจากร่างหนึ่งไปสู่อีกร่างหนึ่ง&nbsp;&nbsp;เมื่อตาย&nbsp;&nbsp;ผู้มีสติจะไม่สับสนต่อการเปลี่ยนแปลงเช่นนี้
  </p>
</div>

<div class="wrapper-purport">
  <h2 class="section-title">
  <em>คำอธิบาย</em>
  <h2>
</div>

<div class="r r-lang-en r-paragraph">
  <p>
  เนื่องจากทุกชีวิตเป็นปัจเจกวิญญาณ&nbsp;&nbsp;แต่ละชีวิตจึงเปลี่ยนร่างกายอยู่ทุก&nbsp;&nbsp;ๆ&nbsp;&nbsp;วินาทีบางเวลาปรากฏออกมาเป็นร่างเด็ก&nbsp;&nbsp;บางเวลาเป็นร่างหนุ่มสาว&nbsp;&nbsp;และบางเวลาเป็น&nbsp;&nbsp;ร่างคนแก่&nbsp;&nbsp;แต่ว่าดวงวิญญาณดวงเดียวกันนี้จะคงอยู่โดยไม่มีการเปลี่ยนแปลง&nbsp;&nbsp;ในที่สุด&nbsp;&nbsp;ปัจเจกวิญญาณนี้จะเปลี่ยนร่างเมื่อตายและย้ายเข้าไปสู่อีกร่างหนึ่ง&nbsp;&nbsp;แน่นอนว่าเราจะ&nbsp;&nbsp;มีอีกร่างหนึ่งในชาติหน้า&nbsp;&nbsp;อาจเป็นร่างวัตถุหรือร่างทิพย์&nbsp;&nbsp;จึงไม่มีเหตุให้อารจุนะทรงต้อง&nbsp;&nbsp;เสียใจจากการตายของบีฺชมะหรือโดรณะที่ทรงเป็นห่วงใยยิ่งนัก&nbsp;&nbsp;อารจุนะทรงควรยินดี&nbsp;&nbsp;ในการเปลี่ยนจากร่างชราไปสู่ร่างใหม่ของท่านทั้งสองซึ่งทำให้ได้รับพลังงานใหม่&nbsp;&nbsp;การ&nbsp;&nbsp;เปลี่ยนร่างเช่นนี้นำไปสู่ความสุขหรือความทุกข์อย่างหลากหลายแล้วแต่กรรมหรือการ&nbsp;&nbsp;กระทำในชีวิต&nbsp;&nbsp;บีฺชมะและโดรณะเป็นดวงวิญญาณประเสริฐ&nbsp;&nbsp;ดังนั้นแน่นอนว่าจะต้องได้&nbsp;&nbsp;รับร่างทิพย์ในชาติหน้า&nbsp;&nbsp;หรืออย่างน้อยที่สุดจะได้ใช้ชีวิตในร่างเทวดาเพื่อความสุขทาง&nbsp;&nbsp;วัตถุที่สูงกว่า&nbsp;&nbsp;ดังนั้น&nbsp;&nbsp;จึงไม่มีเหตุให้เสียใจไม่ว่าในกรณีใด
  </p>
</div>

<div class="r r-lang-en r-paragraph">
  <p>
  ผู้ใดที่รู้พื้นฐานเดิมแท้อย่างสมบูรณ์ของปัจเจกวิญญาณ&nbsp;&nbsp;อภิวิญญาณ&nbsp;&nbsp;และ&nbsp;&nbsp;ธรรมชาติทั้งวัตถุและทิพย์&nbsp;&nbsp;มีชื่อว่า&nbsp;&nbsp;<em>ดีฺระ</em>&nbsp;&nbsp;หรือผู้มีความสุขุมคัมภีรภาพมากที่สุด&nbsp;&nbsp;บุคคล&nbsp;&nbsp;เช่นนี้จะไม่ให้การเปลี่ยนร่างกายมาลวงตาได้
  </p>
</div>

<div class="r r-lang-en r-paragraph">
  <p>
  ทฤษฎีความเป็นหนึ่งของดวงวิญญาณโดยมายาวาดี&nbsp;&nbsp;รับพิจารณาไว้ไม่ได้&nbsp;&nbsp;บน&nbsp;&nbsp;พื้นฐานที่ว่าดวงวิญญาณไม่สามารถถูกตัดให้เป็นชิ้นเล็กชิ้นน้อยได้&nbsp;&nbsp;หากดวงวิญญาณ&nbsp;&nbsp;สามารถถูกตัดให้แบ่งแยกออกมาเป็นชิ้นเล็กชิ้นน้อยได้จะทำให้องค์ภควาน&nbsp;&nbsp;ทรง&nbsp;&nbsp;แตกแยกหรือเปลี่ยนแปลงได้&nbsp;&nbsp;ซึ่งขัดกับหลักที่ว่าดวงวิญญาณขององค์ภควานทรง&nbsp;&nbsp;ไม่มีการเปลี่ยนแปลง&nbsp;&nbsp;<em>คีตา</em>&nbsp;&nbsp;ได้ยืนยันไว้ว่าละอองอณูขององค์ภควานจะทรงเป็นอยู่&nbsp;&nbsp;นิรันดร&nbsp;&nbsp;(<em>สะนาทะนะ</em>)&nbsp;&nbsp;และเรียกว่า&nbsp;&nbsp;<em>คชะระ</em>&nbsp;&nbsp;หมายถึงดวงวิญญาณที่มีแนวโน้มตกต่ำลง&nbsp;&nbsp;สู่ธรรมชาติวัตถุ&nbsp;&nbsp;ละอองวิญญาณเหล่านี้จะเป็นเช่นนี้นิรันดร&nbsp;&nbsp;และหลังจากหลุดพ้นได้รับ&nbsp;&nbsp;อิสรภาพแล้วปัจเจกวิญญาณยังคงเป็นละอองอณูเหมือนเดิม&nbsp;&nbsp;แต่เมื่อหลุดพ้นแล้วเขาจะ&nbsp;&nbsp;ใช้ชีวิตทิพย์ที่เป็นอมตะ&nbsp;&nbsp;มีความสุขเกษมสำราญ&nbsp;&nbsp;และมีความรู้ร่วมกับบุคลิกภาพสูงสุด&nbsp;&nbsp;แห่งพระเจ้า&nbsp;&nbsp;ทฤษฏีการสะท้อนกลับใช้ได้กับอภิวิญญาณที่ทรงประทับอยู่ในทุก&nbsp;&nbsp;ๆ&nbsp;&nbsp;ร่าง&nbsp;&nbsp;มีพระนามว่า&nbsp;&nbsp;<em>พะระมาทมา</em>&nbsp;&nbsp;พระองค์ทรงแตกต่างจากปัจเจกชีวิต&nbsp;&nbsp;เมื่อท้องฟ้าสะท้อน&nbsp;&nbsp;อยู่ในน้ำภาพสะท้อนนั้นจะปรากฏให้เห็นดวงอาทิตย์&nbsp;&nbsp;ดวงจันทร์&nbsp;&nbsp;และหมู่ดวงดาวเช่น&nbsp;&nbsp;เดียวกัน&nbsp;&nbsp;ดวงดาวเปรียบเสมือนกับสิ่งมีชีวิตทั้งหลาย&nbsp;&nbsp;ดวงอาทิตย์หรือดวงจันทร์เปรียบ&nbsp;&nbsp;เสมือนองค์ภควาน&nbsp;&nbsp;อารจุนะทรงเปรียบเสมือนปัจเจกวิญญาณซึ่งเป็นละอองอณู&nbsp;&nbsp;และ&nbsp;&nbsp;ดวงวิญญาณสูงสุดคือบุคลิกภาพสูงสุดแห่งพระเจ้าชรีคริชณะ&nbsp;&nbsp;ทั้งคู่ทรงมิได้อยู่ในระดับ&nbsp;&nbsp;เดียวกัน&nbsp;&nbsp;ดังจะปรากฏให้เห็นในตอนต้นของบทที่สี่&nbsp;&nbsp;หากว่าอารจุนะทรงอยู่ในระดับเดียว&nbsp;&nbsp;กันกับคริชณะ&nbsp;&nbsp;และคริชณะทรงไม่ยิ่งใหญ่ไปกว่าอารจุนะ&nbsp;&nbsp;ความสัมพันธ์ระหว่างผู้สอน&nbsp;&nbsp;และผู้รับคำสอนจะไม่มีความหมาย&nbsp;&nbsp;เพราะทั้งคู่ถูกลวงตาด้วยพลังแห่งความหลง&nbsp;&nbsp;(<em>มายา</em>)&nbsp;&nbsp;ดังนั้น&nbsp;&nbsp;ไม่จำเป็นต้องมีผู้สอนและผู้รับคำสอน&nbsp;&nbsp;การสอนเช่นนี้จะไร้ประโยชน์เพราะว่าภาย&nbsp;&nbsp;ใต้อุ้งมือของพระนาง&nbsp;&nbsp;<em>มายา</em>&nbsp;&nbsp;ไม่มีผู้ใดเป็นผู้สอนที่เชื่อถือได้&nbsp;&nbsp;ภายใต้สถานการณ์เช่นนี้&nbsp;&nbsp;เป็นที่ยอมรับแล้วว่าองค์ชรีคริชณะทรงเป็นองค์ภควานที่มีสถานภาพอยู่เหนือสิ่งมีชีวิต&nbsp;&nbsp;เช่นอารจุนะผู้ทรงเป็นดวงวิญญาณหลงลืมที่ถูก&nbsp;&nbsp;<em>มายา</em>&nbsp;&nbsp;ครอบงำ
  </p>
</div>

</div>
</body
</html>
