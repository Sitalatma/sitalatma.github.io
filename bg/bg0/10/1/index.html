<!DOCTYPE html>

<html lang="en" class="no-js">
<head>
    <meta charset="utf-8">
    <meta name="viewport" content="width=device-width, initial-scale=1, shrink-to-fit=no">
    <meta http-equiv="x-ua-compatible" content="ie=edge">

    <title>ภควัต-คีตา ฉบับเดิม โศลก 10.1</title>
    <meta name="description" content="" />

    <link rel="stylesheet" type="text/css" href="/vedabase.css">
</head>
<body class="has-floating-menu template-chapter-advanced use-serif justify-text" font-size="3">

<div class="container first-container">



<h1 style="text-align:center;"><a href="/bg0">ภควัต-คีตา ฉบับเดิม</a></h1>
<div class="r r-title-small r-chapter">
  <h1>
    <a href="../../10">
       บทที่ สิบ
    </a>
<!-- 10 -->
  </h1>
</div>
<div class="r r-lang-en r-chapter-title r-title">
  <h2 class="section-title">
    ความมั่งคั่งแห่งสัจธรรม
  <h2>
</div>
<div class="bb r-verse">
  <h1>
  โศลก 1
  </h1>
</div>

<div class="r r-lang-en r-verse-text">
  
  <em>ชรี-บฺะกะวาน อุวาชะ</em><br /><em>บํูยะ เอวะ มะฮา-บาโฮ<br />ชริณุ เม พะระมัม วะชะฮ</em><br /><em>ยัท เท ่ฮัม พรียะมาณายะ<br />วัคชยามิ ฮิทะ-คามยะยา</em>
  
</div>

<div class="r r-lang-en r-synonyms">
  <p>
  <em>ชรี-บฺะกะวาน อุวาชะ</em>&nbsp;&nbsp;-&nbsp;&nbsp;องค์ภควานตรัส, <em>บํูยะฮ</em>&nbsp;&nbsp;-&nbsp;&nbsp;อีกครั้งหนึ่ง, <em>เอวะ</em>&nbsp;&nbsp;-&nbsp;&nbsp;แน่นอน, <em>มะฮา-บาโฮ</em>&nbsp;&nbsp;-&nbsp;&nbsp;โอ้ ยอดนักรบ, <em>ชริณุ</em>&nbsp;&nbsp;-&nbsp;&nbsp;จงฟัง, <em>เม</em>&nbsp;&nbsp;-&nbsp;&nbsp;ของข้า, <em>พะระมัม</em>&nbsp;&nbsp;-&nbsp;&nbsp;สูงสุด, <em>วะชะฮ</em>&nbsp;&nbsp;-&nbsp;&nbsp;คำสั่งสอน, <em>ยัท</em>&nbsp;&nbsp;-&nbsp;&nbsp;ซึ่ง, <em>เท</em>&nbsp;&nbsp;-&nbsp;&nbsp;แด่เธอ, <em>อฮัม</em>&nbsp;&nbsp;-&nbsp;&nbsp;ข้า, <em>พรียะมาณายะ</em>&nbsp;&nbsp;-&nbsp;&nbsp;คิดว่าเธอเป็นที่รักของข้า, <em>วัคชยามิ</em>&nbsp;&nbsp;-&nbsp;&nbsp;ตรัส, <em>ฮิทะ</em>&nbsp;&nbsp;-&nbsp;&nbsp;<em>คามยะยา</em>&nbsp;&nbsp;-&nbsp;&nbsp;เพื่อประโยชน์แด่เธอ
  </p>
</div>

<div class="wrapper-translation">
  <h2 class="section-title">
  <em>คำแปล</em>
  <h2>
</div>

<div class="r r-lang-en r-translation">
  <p>
  องค์ภควานตรัสว่า&nbsp;&nbsp;จงฟังอีกครั้งหนึ่ง&nbsp;&nbsp;โอ้&nbsp;&nbsp;อารจุนะยอดนักรบ&nbsp;&nbsp;เพราะว่าเธอเป็นเพื่อนรักของข้า&nbsp;&nbsp;ข้าจะพูดให้ความรู้ในสิ่งที่ดีกว่าที่ได้เคยอธิบายไปแล้ว&nbsp;&nbsp;เพื่อเป็นประโยชน์แด่เธอ
  </p>
</div>

<div class="wrapper-purport">
  <h2 class="section-title">
  <em>คำอธิบาย</em>
  <h2>
</div>

<div class="r r-lang-en r-paragraph">
  <p>
  พะราชะระ&nbsp;&nbsp;มุนิ&nbsp;&nbsp;ได้อธิบายคำว่า&nbsp;&nbsp;<em>ภควาน</em>&nbsp;&nbsp;คือผู้ที่เปี่ยมไปด้วยความมั่นคั่งหกประการ&nbsp;&nbsp;ได้แก่&nbsp;&nbsp;พลังอำนาจ&nbsp;&nbsp;ชื่อเสียง&nbsp;&nbsp;ความร่ำรวย&nbsp;&nbsp;ความรู้&nbsp;&nbsp;ความสง่างาม&nbsp;&nbsp;และความเสียสละ&nbsp;&nbsp;องค์ภควาน&nbsp;&nbsp;คริชณะ&nbsp;&nbsp;หรือบุคลิกภาพสูงสุดแห่งพระเจ้า&nbsp;&nbsp;ขณะที่ประทับอยู่บนโลกนี้&nbsp;&nbsp;ทรงแสดงความมั่งคั่งหกประการนี้&nbsp;&nbsp;ดังนั้น&nbsp;&nbsp;บรรดานักปราชญ์ผู้ยิ่งใหญ่ทั้งหลาย&nbsp;&nbsp;เช่นพะราชะระ&nbsp;&nbsp;มุนิ&nbsp;&nbsp;ยอมรับว่าคริชณะคือองค์ภควาน&nbsp;&nbsp;บัดนี้&nbsp;&nbsp;คริชณะทรงสั่งสอนอารจุนะด้วยความรู้ที่เป็นความลับยิ่งขึ้นไปอีกเกี่ยวกับความมั่งคั่ง&nbsp;&nbsp;พระภารกิจของพระองค์&nbsp;&nbsp;ก่อนหน้านี้ทรงเริ่มต้นจากบทที่เจ็ด&nbsp;&nbsp;องค์ภควานทรงอธิบายถึงพลังงานต่าง&nbsp;&nbsp;ๆ&nbsp;&nbsp;ของพระองค์ว่าทำงานกันอย่างไร&nbsp;&nbsp;ในบทนี้&nbsp;&nbsp;ทรงอธิบายถึงความมั่งคั่งของพระองค์โดยเฉพาะแด่อาร-จุนะ&nbsp;&nbsp;บทที่แล้วทรงอธิบายถึงพลังงานต่าง&nbsp;&nbsp;ๆ&nbsp;&nbsp;อย่างชัดเจน&nbsp;&nbsp;เพื่อสถาปนาการอุทิศตนเสียสละด้วยความมั่นคง&nbsp;&nbsp;ในบทนี้อีกครั้งหนึ่ง&nbsp;&nbsp;ทรงตรัสต่ออารจุนะเกี่ยวกับปรากฎการณ์และความมั่งคั่งต่าง&nbsp;&nbsp;ๆ
  </p>
</div>

<div class="r r-lang-en r-paragraph">
  <p>
  เมื่อได้สดับฟังเกี่ยวกับองค์ภควานมากขึ้น&nbsp;&nbsp;เราจะตั้งมั่นอยู่กับการอุทิศตนเสียสละรับใช้มากยิ่งขึ้น&nbsp;&nbsp;เราควรสดับฟังเกี่ยวกับพระองค์ร่วมกับเหล่าสาวกของพระองค์เสมอ&nbsp;&nbsp;เพราะจะช่วยส่งเสริมการอุทิศตนเสียสละรับใช้&nbsp;&nbsp;การสนทนาในสังคมสาวกเป็นไปได้&nbsp;&nbsp;โดยเฉพาะพวกที่มีความกระตือรือร้นอย่างแท้จริงที่จะอยู่ในคริชณะจิตสำนึก&nbsp;&nbsp;บุคคลอื่นไม่สามารถมีส่วนร่วมในการสนทนาเช่นนี้&nbsp;&nbsp;องค์ภควานตรัสต่ออารจุนะอย่างชัดเจนว่า&nbsp;&nbsp;เนื่องจากอารจุนะเป็นที่รักยิ่งของพระองค์&nbsp;&nbsp;และเพื่อประโยชน์ของอารจุนะจึงได้มีการสนทนาเช่นนี้เกิดขึ้น
  </p>
</div>

    <div class="row">
        <div class="col-12">
            <ul class="mini-pager mt-2 pb-4">
                
                    <li class="pager-prev"><a class="btn" href="../../9/34">
                        <i class="fa fa-chevron-left"></i>
                        
                            
                            Previous
                        
                    </a></li>

                
                
                    <li class="pager-next"><a class="btn" href="../../10/2">
                        
                            
                            Next
                        
                        <i class="fa fa-chevron-right"></i>
                    </a></li>
                
            </ul>
        </div>
    </div>



</div>
</body>
</html>
