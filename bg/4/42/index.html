<!DOCTYPE html>

<html lang="en" class="no-js">
<head>
    <meta charset="utf-8">
    <meta name="viewport" content="width=device-width, initial-scale=1, shrink-to-fit=no">
    <meta http-equiv="x-ua-compatible" content="ie=edge">

    <title>ภควัต-คีตา ฉบับเดิม โศลก 4.42</title>
    <meta name="description" content="" />

    <link rel="stylesheet" type="text/css" href="/vedabase.css">
</head>
<body class="has-floating-menu template-chapter-advanced use-serif justify-text" font-size="3">

<div class="container first-container">



<h1 style="text-align:center;"><a href="/bg">ภควัต-คีตา ฉบับเดิม</a></h1>
<div class="r r-title-small r-chapter">
  <h1>
    <a href="../../4">
       บทที่ สี่
    </a>
<!-- 4 -->
  </h1>
</div>
<div class="r r-lang-en r-chapter-title r-title">
  <h2 class="section-title">
    ความรู้ทิพย์
  <h2>
</div>
<div class="bb r-verse">
  <h1>
  โศลก 42
  </h1>
</div>

<div class="r r-lang-en r-verse-text">
  
  <i>ตสฺมาทฺ อชฺญาน-สมฺภูตํ</i><br /><i>หฺริตฺ-สฺตฺหํ ชฺญานาสินาตฺมนฮ</i><br /><i>ฉิไตฺตฺวนํ สํศยํ โยคมฺ</i><br /><i>อาตโิษฺฐตฺติษฺฐ ภารต</i>
  
</div>

<div class="r r-lang-en r-synonyms">
  <p>
  <i>ตสฺมาตฺ</i> - ดังนั้น, <i>อชฺญาน-สมฺภูตมฺ</i> - เกิดจากอวิชชา, <i>หฺริตฺ-สฺตฺหมฺ</i> - สถิตในหัวใจ, <i>ชฺญาน</i> - แห่งความรู้, <i>อสินา</i> - ด้วยอาวุธ, <i>อาตฺมนฮ</i> - ของชีวิต, <i>ฉิตฺตฺวา</i> - ตัดออก, <i>เอนมฺ</i> - นี้, <i>สํศยมฺ</i> - สงสัย, <i>ยโคมฺ</i> - ใน <i>โยค</i>, <i>อาติษฺฐ</i> - สถิต, <i>อุตฺติษฺฐ</i> - ลุกขึ้นมาสู้, <i>ภารต</i> - โอ้ ผู้ สืบราชวงศ์บฺาระทะ
  </p>
</div>

<div class="wrapper-translation">
  <h2 class="section-title">
  <em>คำแปล</em>
  <h2>
</div>

<div class="r r-lang-en r-translation">
  <p>
  ฉะนั้น&nbsp;&nbsp;ความสงสัยที่เกิดขึ้นในหัวใจของเธออันเนื่องมาจากอวิชชาควรถูกตัดออก&nbsp;&nbsp;ด้วยอาวุธแห่งความรู้&nbsp;&nbsp;เตรียมพร้อมด้วยโยคะ&nbsp;&nbsp;จงลุกขึ้นมาและสู้&nbsp;&nbsp;โอ้&nbsp;&nbsp;บฺาระทะ
  </p>
</div>

<div class="">
  <h2 class="section-title">
  <em>คำอธิบาย</em>
  <h2>
</div>

<div class="r r-lang-en r-paragraph">
  <p>
  ระบบโยคะที่สอนในบทนี้เรียกว่า&nbsp;&nbsp;<em>สะนาทะนะ-โยกะ</em>&nbsp;&nbsp;หรือกิจกรรมอมตะที่&nbsp;&nbsp;สิ่งมีชีวิตปฏิบัติ&nbsp;&nbsp;โยคะนี้แบ่งเป็นการปฏิบัติบูชาได้สองส่วน&nbsp;&nbsp;ส่วนหนึ่งเรียกว่าการถวาย&nbsp;&nbsp;บูชาสิ่งของวัตถุของตน&nbsp;&nbsp;และอีกส่วนหนึ่งเรียกว่าความรู้แห่งชีวิต&nbsp;&nbsp;ซึ่งเป็นกิจกรรมทิพย์ที่&nbsp;&nbsp;บริสุทธิ์&nbsp;&nbsp;หากถวายบูชาสิ่งของวัตถุของตนโดยไม่ประสานกับความรู้แจ้งทิพย์การถวาย&nbsp;&nbsp;เช่นนี้เป็นวัตถุ&nbsp;&nbsp;แต่ผู้ที่ปฏิบัติการถวายบูชาเช่นนี้ด้วยจุดมุ่งหมายทิพย์หรือในการอุทิศ&nbsp;&nbsp;ตนเสียสละรับใช้&nbsp;&nbsp;ทำให้การถวายบูชาสมบูรณ์&nbsp;&nbsp;เมื่อเรามาถึงกิจกรรมทิพย์จะพบว่า&nbsp;&nbsp;แบ่งเป็นสองส่วนอีกเช่นกัน&nbsp;&nbsp;คือ&nbsp;&nbsp;การเข้าใจตัวเราเอง&nbsp;&nbsp;(หรือเข้าใจสถานภาพพื้นฐานอัน&nbsp;&nbsp;แท้จริงของเรา)&nbsp;&nbsp;และเข้าใจสัจธรรมเกี่ยวกับบุคลิกภาพสูงสุดแห่งพระเจ้า&nbsp;&nbsp;ผู้ปฏิบัติตาม&nbsp;&nbsp;วิธีของ&nbsp;&nbsp;<em>ภควัต-คีตา</em>&nbsp;&nbsp;ฉบับเดิม&nbsp;&nbsp;สามารถเข้าใจสองส่วนสำคัญแห่งความรู้ทิพย์นี้&nbsp;&nbsp;สำหรับ&nbsp;&nbsp;บุคคลนี้ไม่เป็นการยากที่จะบรรลุถึงความรู้ที่สมบูรณ์แห่งตนว่าเป็นละอองอณูขององค์&nbsp;&nbsp;ภควาน&nbsp;&nbsp;ดังนั้น&nbsp;&nbsp;การเข้าใจเช่นนี้จึงเป็นประโยชน์&nbsp;&nbsp;เพราะบุคคลนี้สามารถเข้าใจกิจกรรม&nbsp;&nbsp;ทิพย์ของพระองค์ได้อย่างง่ายดาย&nbsp;&nbsp;ในตอนต้นของบทนี้องค์ภควานทรงกล่าวถึงกิจกรรม&nbsp;&nbsp;ทิพย์ของพระองค์ด้วยตัวพระองค์เอง&nbsp;&nbsp;ผู้ที่ไม่เข้าใจคำสั่งสอนของ&nbsp;&nbsp;<em>คีตา</em>&nbsp;&nbsp;คือผู้ไม่มีความ&nbsp;&nbsp;ศรัทธา&nbsp;&nbsp;และถือว่าได้ใช้เสรีภาพส่วนน้อยนิดที่พระองค์ทรงประทานให้ไปในทางที่ผิด&nbsp;&nbsp;แม้มีคำสอนเหล่านี้เราก็ยังไม่เข้าใจธรรมชาติอันแท้จริงขององค์ภควานว่าทรงเป็น&nbsp;&nbsp;บุคลิกภาพที่มีความเป็นอมตะเต็มไปด้วยความสุขเกษมสำราญและความรู้&nbsp;&nbsp;ผู้ไม่รู้เช่นนี้&nbsp;&nbsp;แน่นอนว่าเป็นคนโง่อันดับหนึ่ง&nbsp;&nbsp;อวิชชาสามารถลบออกได้ด้วยการค่อย&nbsp;&nbsp;ๆ&nbsp;&nbsp;ยอมรับหลัก&nbsp;&nbsp;ธรรมของคริชณะจิตสำนึก&nbsp;&nbsp;คริชณะจิตสำนึกฟื้นฟูขึ้นมาได้ด้วยวิธีการถวายบูชาต่าง&nbsp;&nbsp;ๆ&nbsp;&nbsp;แด่เทวดา&nbsp;&nbsp;ถวายบูชาแด่&nbsp;&nbsp;<em>บระฮมัน</em>&nbsp;&nbsp;ถวายบูชาในการถือเพศพรหมจรรย์&nbsp;&nbsp;ถวายบูชาใน&nbsp;&nbsp;ชีวิตคฤหัสถ์&nbsp;&nbsp;ถวายบูชาในการควบคุมประสาทสัมผัส&nbsp;&nbsp;ถวายบูชาในการฝึกปฏิบัติโยคะ&nbsp;&nbsp;เข้าฌานสมาธิ&nbsp;&nbsp;ถวายบูชาด้วยการบำเพ็ญเพียร&nbsp;&nbsp;ถวายบูชาด้วยการยอมสละสิ่งของวัตถุ&nbsp;&nbsp;ถวายบูชาด้วยการศึกษาคัมภีร์พระเวท&nbsp;&nbsp;และถวายบูชาด้วยการมีส่วนร่วมในสถาบัน&nbsp;&nbsp;สังคมที่เรียกว่า&nbsp;&nbsp;<em>วารณาชระมะ-ดฺารมะ</em>&nbsp;&nbsp;ทั้งหมดนี้เรียกว่าการถวายบูชา&nbsp;&nbsp;และทั้งหมด&nbsp;&nbsp;มีพื้นฐานอยู่ที่การประมาณการปฏิบัติ&nbsp;&nbsp;แต่ภายในกิจกรรมทั้งหลายเหล่านี้&nbsp;&nbsp;ปัจจัย&nbsp;&nbsp;สำคัญคือการรู้แจ้งแห่งตน&nbsp;&nbsp;ผู้แสวงหาจุดมุ่งหมายนี้คือนักศึกษาที่แท้จริงของ&nbsp;&nbsp;<em>ภควัต-&nbsp;&nbsp;คีตา</em>&nbsp;&nbsp;แต่ผู้ที่สงสัยความน่าเชื่อถือได้ของคริชณะจะถอยหลัง&nbsp;&nbsp;ฉะนั้น&nbsp;&nbsp;จึงแนะนำให้เรา&nbsp;&nbsp;ศึกษา&nbsp;&nbsp;<em>ภควัต-คีตา</em>&nbsp;&nbsp;หรือพระคัมภีร์เล่มใดก็ได้&nbsp;&nbsp;ภายใต้การแนะนำของพระอาจารย์ทิพย์&nbsp;&nbsp;ผู้เชื่อถือได้ด้วยการรับใช้และศิโรราบ&nbsp;&nbsp;พระอาจารย์ทิพย์ผู้เชื่อถือได้อยู่ในสาย&nbsp;&nbsp;<em>พะรัม-&nbsp;&nbsp;พะรา</em>&nbsp;&nbsp;ตั้งแต่โบราณกาล&nbsp;&nbsp;ท่านจะไม่บิดเบือนจากคำสั่งสอนขององค์ภควานเลยแม้แต่&nbsp;&nbsp;น้อย&nbsp;&nbsp;ดังที่ได้ถูกถ่ายทอดมาเป็นเวลาหลาย&nbsp;&nbsp;ๆ&nbsp;&nbsp;ล้านปีมาแล้วแด่สุริยเทพ&nbsp;&nbsp;จากสุริยเทพ&nbsp;&nbsp;คำสั่งสอนของ&nbsp;&nbsp;<em>ภควัต-คีตา</em>&nbsp;&nbsp;ได้ถูกส่งลงมายังอาณาจักรโลก&nbsp;&nbsp;ดังนั้น&nbsp;&nbsp;เราควรปฏิบัติตาม&nbsp;&nbsp;วิธีของ&nbsp;&nbsp;<em>ภควัต-คีตา</em>&nbsp;&nbsp;ให้เหมือนเดิมดังที่ได้กล่าวไว้ใน&nbsp;&nbsp;<em>คีตา</em>&nbsp;&nbsp;เอง&nbsp;&nbsp;และโปรดจงระวังคนเห็น&nbsp;&nbsp;แก่ตัวที่พยายามคุยโวหาเสียงให้แก่ตนเอง&nbsp;&nbsp;และหันเหผู้อื่นไปจากวิถีทางที่แท้จริง&nbsp;&nbsp;องค์&nbsp;&nbsp;ภควานทรงเป็นบุคลิกภาพที่สูงสุดอย่างแน่นอน&nbsp;&nbsp;และกิจกรรมของพระองค์ทรงเป็นทิพย์&nbsp;&nbsp;ผู้ใดที่เข้าใจเช่นนี้เป็นผู้ที่หลุดพ้นแล้วตั้งแต่เริ่มศึกษา&nbsp;&nbsp;<em>ภควัต-คีตา</em>
  </p>
</div>

<div class="r r-lang-en r-paragraph-thus-ends">
  <p>
  <em>ฉะนั้น ได้จบคำอธิบายโดย บฺั   คธิเวดันธะ บทที่สี่ของหนังสือ</em> ชรีมัด บฺะกะวัด-กีทา<em>ในหัวข้อเรื่องความรู้ทิพย์</em>
  </p>
</div>

    <div class="row">
        <div class="col-12">
            <ul class="mini-pager mt-2 pb-4">
                
                    <li class="pager-prev"><a class="btn" href="../../4/41">
                        <i class="fa fa-chevron-left"></i>
                        
                            
                            Previous
                        
                    </a></li>

                
                
                    <li class="pager-next"><a class="btn" href="../../5/1">
                        
                            
                            Next
                        
                        <i class="fa fa-chevron-right"></i>
                    </a></li>
                
            </ul>
        </div>
    </div>



</div>
</body>
</html>
