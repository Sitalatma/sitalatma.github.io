<!DOCTYPE html>

<html lang="en" class="no-js">
<head>
    <!-- Required meta tags always come first -->
    <meta charset="utf-8">
    <meta name="viewport" content="width=device-width, initial-scale=1, shrink-to-fit=no">
    <meta http-equiv="x-ua-compatible" content="ie=edge">

    <title>ภควัต-คีตา ฉบับเดิม</title>
    <meta name="description" content="" />

    <link rel="stylesheet" type="text/css" href="/vedabase.css">
</head>
<body class="has-floating-menu template-chapter-advanced use-serif justify-text" font-size="3">

<div style="width:70%;margin-left:auto;margin-right:auto;">



<h1 style="text-align:center;">ภควัต-คีตา ฉบับเดิม</h1>

(<span id="2.29">2.29</span>)
  </h1>
</div>

<div class="r r-lang-en r-verse-text">
  
  <em>อาชชารยะ-วัท พัชยะทิ คัชชิด เอนัม<br />อาชชารยะ-วัด วะดะทิ ทะไทฺวะ ชานยะฮ</em><br /><em>อาชชารยะ-วัช ไชนัม อันยะฮ ชริโณทิ<br />ชรุทวาพิ เอนัม เวดะ นะ ไชวะ คัชชิท</em>
  
</div>

<div class="r r-lang-en r-synonyms">
  <p>
  <em>อาชชารยะ-วัท</em>&nbsp;&nbsp;-&nbsp;&nbsp;เป็นที่น่าอัศจรรย์, <em>พัชยะทิ</em>&nbsp;&nbsp;-&nbsp;&nbsp;เห็น, <em>คัชชิท</em>&nbsp;&nbsp;-&nbsp;&nbsp;บางคน, <em>เอนัม</em>&nbsp;&nbsp;-&nbsp;&nbsp;ดวงวิญญาณ นี้, <em>อาชชารยะ-วัท</em>&nbsp;&nbsp;-&nbsp;&nbsp;เป็นที่น่าอัศจรรย์, <em>วะดะทิ</em>&nbsp;&nbsp;-&nbsp;&nbsp;กล่าวถึง, <em>ทะทฺา</em>&nbsp;&nbsp;-&nbsp;&nbsp;ดังนั้น, <em>เอวะ</em>&nbsp;&nbsp;-&nbsp;&nbsp;แน่นอน, <em>ชะ</em>&nbsp;&nbsp;-&nbsp;&nbsp;เช่นกัน, <em>อันยะฮ</em>&nbsp;&nbsp;-&nbsp;&nbsp;ผู้อื่น, <em>อาชชารยะ-วัท</em>&nbsp;&nbsp;-&nbsp;&nbsp;น่าอัศจรรย์เช่นเดียวกัน, <em>ชะ</em>&nbsp;&nbsp;-&nbsp;&nbsp;เช่นกัน, <em>เอนัม</em>&nbsp;&nbsp;-&nbsp;&nbsp;ดวงวิญญาณนี้, <em>อันยะฮ</em>&nbsp;&nbsp;-&nbsp;&nbsp;ผู้อื่น, <em>ชริโณทิ</em>&nbsp;&nbsp;-&nbsp;&nbsp;สดับฟัง, <em>ชรุทวา</em>&nbsp;&nbsp;-&nbsp;&nbsp;ได้ยินมาแล้ว, <em>อพิ</em>&nbsp;&nbsp;-&nbsp;&nbsp;ถึง แม้ว่า, <em>เอนัม</em>&nbsp;&nbsp;-&nbsp;&nbsp;ดวงวิญญาณนี้, <em>เวดะ</em>&nbsp;&nbsp;-&nbsp;&nbsp;ทราบ, <em>นะ</em>&nbsp;&nbsp;-&nbsp;&nbsp;ไม่เคย, <em>ชะ</em>&nbsp;&nbsp;-&nbsp;&nbsp;และ, <em>เอวะ</em>&nbsp;&nbsp;-&nbsp;&nbsp;แน่นอน, <em>คัชชิท</em>&nbsp;&nbsp;-&nbsp;&nbsp;บางคน
  </p>
</div>

<div class="wrapper-translation">
  <h2 class="section-title">
  <em>คำแปล</em>
  <h2>
</div>

<div class="r r-lang-en r-translation">
  <p>
  บางคนมองดูดวงวิญญาณว่าเป็นสิ่งอัศจรรย์&nbsp;&nbsp;บางคนอธิบายดวงวิญญาณว่าเป็น&nbsp;&nbsp;สิ่งอัศจรรย์&nbsp;&nbsp;และบางคนได้ยินเกี่ยวกับดวงวิญญาณว่าเป็นสิ่งอัศจรรย์&nbsp;&nbsp;แต่ใน&nbsp;&nbsp;ขณะที่อีกหลายคนแม้หลังจากที่ได้ยินเกี่ยวกับดวงวิญญาณแล้ว&nbsp;&nbsp;ก็ไม่สามารถ&nbsp;&nbsp;เข้าใจอะไรเลย
  </p>
</div>

<div class="wrapper-purport">
  <h2 class="section-title">
  <em>คำอธิบาย</em>
  <h2>
</div>

<div class="r r-lang-en r-paragraph">
  <p>
  <em>กีโทพะนิชัด</em>&nbsp;&nbsp;ส่วนใหญ่มีพื้นฐานบนหลักธรรมของ&nbsp;&nbsp;<em>อุพะนิชัด</em>&nbsp;&nbsp;จึงไม่น่าแปลกใจที่&nbsp;&nbsp;ได้พบข้อความเช่นนี้ใน&nbsp;&nbsp;<em>คะทฺะ&nbsp;&nbsp;อุพะนิชัด</em>&nbsp;&nbsp;(1.2.7)
  </p>
</div>

<div class="r r-lang-en r-verse-text">
  
  <em>ชระวะณะยาพิ บะฮุบิร โย นะ ลับฺยะฮ<br />ชริณวันโท 'พิ บะฮะโว ยัม นะ วิดยุฮ</em><br /><em>อาชชารโย วัคทา คุชะโล ´สยะ ลับดฺา<br />อาชชารโย ´สยะ กยาทา คุชะลานุชิชิทะฮ</em>
  
</div>

<div class="r r-lang-en r-paragraph">
  <p>
  เป็นความจริงที่ว่าละอองวิญญาณอยู่ในร่างสัตว์ใหญ่&nbsp;&nbsp;อยู่ในร่างต้นไทรมหึมา&nbsp;&nbsp;และอยู่ในจุลินทรีย์เล็ก&nbsp;&nbsp;ๆ&nbsp;&nbsp;ที่มีจำนวนเป็นร้อย&nbsp;&nbsp;ๆ&nbsp;&nbsp;ล้านตัวในพื้นที่เพียงหนึ่งตารางนิ้ว&nbsp;&nbsp;นับ&nbsp;&nbsp;ว่าเป็นสิ่งอัศจรรย์มาก&nbsp;&nbsp;มนุษย์ผู้เบาปัญญาและมนุษย์ผู้ไม่สมถะไม่สามารถเข้าใจถึง&nbsp;&nbsp;ความอัศจรรย์ของปัจเจกละอองวิญญาณได้&nbsp;&nbsp;แม้จะอธิบายโดยผู้ที่เชื่อถือได้มากที่สุดใน&nbsp;&nbsp;วิชาความรู้นี้&nbsp;&nbsp;ซึ่งถ่ายทอดบทเรียนให้แม้กระทั่งพระพรหม&nbsp;&nbsp;(<em>บระฮมา</em>)&nbsp;&nbsp;ผู้เป็นชีวิตแรกใน&nbsp;&nbsp;จักรวาล&nbsp;&nbsp;เนื่องจากแนวความคิดต่อสิ่งต่าง&nbsp;&nbsp;ๆ&nbsp;&nbsp;ทางวัตถุ&nbsp;&nbsp;คนส่วนใหญ่ในยุคนี้จึงไม่สามารถ&nbsp;&nbsp;จินตนาการได้ว่าประกายเล็ก&nbsp;&nbsp;ๆ&nbsp;&nbsp;เช่นนี้สามารถที่จะยิ่งใหญ่มากและเล็กมากได้อย่างไร&nbsp;&nbsp;ดังนั้น&nbsp;&nbsp;มนุษย์จึงมองดูดวงวิญญาณว่าเป็นสิ่งอัศจรรย์&nbsp;&nbsp;ไม่ว่าด้วยสถานภาพพื้นฐานหรือ&nbsp;&nbsp;ด้วยการอธิบาย&nbsp;&nbsp;ผู้คนมัวแต่หลงอยู่ในพลังงานวัตถุจึงหมกมุ่นอยู่กับเรื่องราวเพื่อสนอง&nbsp;&nbsp;ประสาทสัมผัสจนมีเวลาน้อยมากที่จะเข้าใจเกี่ยวกับตนเอง&nbsp;&nbsp;แม้จะเป็นความจริงที่ว่า&nbsp;&nbsp;หากไม่มีความเข้าใจตนเอง&nbsp;&nbsp;กิจกรรมทั้งหมดในการดิ้นรนเพื่อความอยู่รอดผลที่สุดคือ&nbsp;&nbsp;ความพ่ายแพ้&nbsp;&nbsp;พวกเขาไม่มีความคิดว่าควรจะต้องคิดถึงดวงวิญญาณเพื่อแก้ปัญหา&nbsp;&nbsp;ความทุกข์ทางวัตถุ
  </p>
</div>

<div class="r r-lang-en r-paragraph">
  <p>
  บางคนสนใจฟังเกี่ยวกับดวงวิญญาณ&nbsp;&nbsp;อาจไปรับฟังคำบรรยายร่วมกับหมู่&nbsp;&nbsp;คณะที่ดี&nbsp;&nbsp;แต่บางครั้งเนื่องจากอวิชชา&nbsp;&nbsp;ถูกชักนำไปในทางที่ผิดโดยยอมรับว่าอภิวิญญาณ&nbsp;&nbsp;และอนุวิญญาณเป็นหนึ่งเดียวกันโดยไม่มีข้อแตกต่างในปริมาณ&nbsp;&nbsp;เป็นการยากมากที่จะ&nbsp;&nbsp;พบบุคคลผู้เข้าใจสถานภาพของอภิวิญญาณและอนุวิญญาณ&nbsp;&nbsp;รวมทั้งหน้าที่และความ&nbsp;&nbsp;สัมพันธ์ของทั้งสอง&nbsp;&nbsp;และรายละเอียดต่าง&nbsp;&nbsp;ๆ&nbsp;&nbsp;อย่างครบถ้วน&nbsp;&nbsp;และยากยิ่งไปกว่านี้คือ&nbsp;&nbsp;การที่จะพบบุคคลผู้ได้รับประโยชน์อย่างสมบูรณ์จากความรู้แห่งดวงวิญญาณ&nbsp;&nbsp;และยัง&nbsp;&nbsp;สามารถอธิบายถึงสถานภาพของดวงวิญญาณในแง่มุมต่าง&nbsp;&nbsp;ๆ&nbsp;&nbsp;ได้&nbsp;&nbsp;อย่างไรก็ดี&nbsp;&nbsp;หากผู้ใด&nbsp;&nbsp;สามารถเข้าใจเรื่องราวของดวงวิญญาณ&nbsp;&nbsp;ชีวิตของผู้นั้นจะประสบความสำเร็จ
  </p>
</div>

<div class="r r-lang-en r-paragraph">
  <p>
  วิธีที่ง่ายที่สุดในการเข้าใจเรื่องความรู้แจ้งแห่งตนคือการยอมรับคำสอนใน&nbsp;&nbsp;<em>ภควัต-คีตา</em>&nbsp;&nbsp;ที่ตรัสโดยองค์ชรีคริชณะผู้ที่เชื่อถือได้สูงสุด&nbsp;&nbsp;โดยไม่ถูกบิดเบือนจากทฤษฎี&nbsp;&nbsp;อื่น&nbsp;&nbsp;ๆ&nbsp;&nbsp;แต่จำเป็นต้องมีความวิริยะและความเสียสละอย่างสูงไม่ว่าในชาตินี้หรือในอดีต&nbsp;&nbsp;ชาติ&nbsp;&nbsp;ก่อนที่เราจะสามารถยอมรับว่าคริชณะคือบุคลิกภาพสูงสุดแห่งพระเจ้า&nbsp;&nbsp;อย่างไรก็&nbsp;&nbsp;ดีเราสามารถรู้ถึงคริชณะว่าทรงเป็นองค์ภควานสูงสุดได้ด้วยพระกรุณาธิคุณอย่างหา&nbsp;&nbsp;ที่สุดมิได้ของสาวกผู้บริสุทธิ์&nbsp;&nbsp;โดยไม่มีทางอื่น
  </p>
</div>

<div class="bb r-verse">
  <h1>
  โศลก 30
</div>
</body
</html>
