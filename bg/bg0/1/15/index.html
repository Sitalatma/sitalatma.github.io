<!DOCTYPE html>

<html lang="en" class="no-js">
<head>
    <meta charset="utf-8">
    <meta name="viewport" content="width=device-width, initial-scale=1, shrink-to-fit=no">
    <meta http-equiv="x-ua-compatible" content="ie=edge">

    <title>ภควัต-คีตา ฉบับเดิม โศลก 1.15</title>
    <meta name="description" content="" />

    <link rel="stylesheet" type="text/css" href="/vedabase.css">
</head>
<body class="has-floating-menu template-chapter-advanced use-serif justify-text" font-size="3">

<div class="container first-container">



<h1 style="text-align:center;"><a href="/bg0">ภควัต-คีตา ฉบับเดิม</a></h1>
<div class="r r-title-small r-chapter">
  <h1>
    <a href="../../1">
       บทที่ หนึ่ง
    </a>
<!-- 1 -->
  </h1>
</div>
<div class="r r-lang-en r-chapter-title r-title">
  <h2 class="section-title">
    สำรวจกองทัพที่สมรภูมิคุรุคเชทระ
  <h2>
</div>
<div class="bb r-verse">
  <h1>
  โศลก 15
  </h1>
</div>

<div class="r r-lang-en r-verse-text">
  
  <em>พานชะจันยัม ฮริชีเคโช<br />เดวะดัททัม ดฺะนันจะยะฮ</em><br /><em>พะอุณดรัม ดัดฺโม มะฮา-ชังคัฺม<br />บีฺมะ-คารมา วริโคดะระฮ</em>
  
</div>

<div class="r r-lang-en r-synonyms">
  <p>
  <em>พานชะจันยัม</em>&nbsp;&nbsp;-&nbsp;&nbsp;หอยสังข์ชื่อพานชะจันยะ, <em>ฮริชีคะ-อีชะฮ</em>&nbsp;&nbsp;-&nbsp;&nbsp;ฮริชีเคชะ(คริชณะองค์ภควานผู้กำกับประสาทสัมผัสของสาวก), <em>เดวะดัททัม</em>&nbsp;&nbsp;-&nbsp;&nbsp;หอยสังข์ชื่อเดวะดัททะ, <em>ดฺะนัม-จะยะฮ</em>&nbsp;&nbsp;-&nbsp;&nbsp;ดฺะนันจะยะ (อารจุนะผู้ชนะความรวย), <em>พะอุณดรัม</em>&nbsp;&nbsp;-&nbsp;&nbsp;หอยสังข์ชื่อพะอุณดระ<em>, ดัดฮโม</em>&nbsp;&nbsp;-&nbsp;&nbsp;เป่า, <em>มะฮา-ชังคัฺม</em>&nbsp;&nbsp;-&nbsp;&nbsp;หอยสังข์ยอดเยี่ยม, <em>บีฺมะ-คารมา</em>&nbsp;&nbsp;-&nbsp;&nbsp;ผู้ปฏิบัติงานที่ใช้พลังมหาศาล, <em>วริคะ-อุดะระฮ</em>&nbsp;&nbsp;-&nbsp;&nbsp;ผู้ที่รับประทานอาหารจุ (บีฺมะ)
  </p>
</div>

<div class="wrapper-translation">
  <h2 class="section-title">
  <em>คำแปล</em>
  <h2>
</div>

<div class="r r-lang-en r-translation">
  <p>
  องค์ชรีคริชณะทรงเป่าหอยสังข์ของพระองค์ชื่อ&nbsp;&nbsp;พานชะจันยะ&nbsp;&nbsp;อารจุนะทรงเป่าหอยสังข์ชื่อ&nbsp;&nbsp;เดวะดัททะ&nbsp;&nbsp;และบีฺมะผู้รับประทานอาหารมากและปฏิบัติงานที่ใช้พลังงานมหาศาลได้ทรงเป่าหอยสังข์อันยอดเยี่ยมชื่อ&nbsp;&nbsp;พะอุณดระ
  </p>
</div>

<div class="wrapper-purport">
  <h2 class="section-title">
  <em>คำอธิบาย</em>
  <h2>
</div>

<div class="r r-lang-en r-paragraph">
  <p>
  โศลกนี้&nbsp;&nbsp;องค์ชรีคริชณะทรงมีอีกพระนามหนึ่งว่า&nbsp;&nbsp;ฮริชีเคชะ&nbsp;&nbsp;เนื่องจากทรงเป็นเจ้าของประสาทสัมผัสทั้งหมด&nbsp;&nbsp;สิ่งมีชีวิตเป็นละอองอณูของพระองค์&nbsp;&nbsp;ฉะนั้น&nbsp;&nbsp;ประสาทสัมผัสของสิ่งมีชีวิตทั้งหมดก็เป็นละอองอณูของประสาทสัมผัสของพระองค์เช่นกันผู้ไม่เชื่อในรูปลักษณ์&nbsp;&nbsp;ไม่สามารถยอมรับประสาทสัมผัสของสิ่งมีชีวิต&nbsp;&nbsp;ดังนั้น&nbsp;&nbsp;พวกเขากระตือรือร้นที่จะอธิบายว่า&nbsp;&nbsp;สิ่งมีชีวิตทั้งหมดไม่มีประสาทสัมผัส&nbsp;&nbsp;หรือไม่มีรูปลักษณ์องค์ภควานทรงสถิตอยู่ในหัวใจของมวลชีวิต&nbsp;&nbsp;และกำกับประสาทสัมผัสของพวกเขาแต่การกำกับของพระองค์ขึ้นอยู่กับการศิโรราบของสิ่งมีชีวิต&nbsp;&nbsp;ในกรณีของสาวกผู้บริสุทธิ์พระองค์ทรงควบคุมประสาทสัมผัสโดยตรง&nbsp;&nbsp;ณ&nbsp;&nbsp;สมรภูมิคุรุคเชทระ&nbsp;&nbsp;องค์ภควานทรงควบคุมประสาทสัมผัสทิพย์ของอารจุนะโดยตรง&nbsp;&nbsp;ดังนั้น&nbsp;&nbsp;ฮริชีเคชะทรงเป็นพระนามของพระองค์โดยเฉพาะ&nbsp;&nbsp;องค์ภควานทรงมีพระนามแตกต่างกันตามกิจกรรมอันหลากหลายของพระองค์&nbsp;&nbsp;ตัวอย่างเช่น&nbsp;&nbsp;ทรงพระนามว่า&nbsp;&nbsp;มะดํุสูดะนะ&nbsp;&nbsp;เนื่องจากทรงสังหารมารชื่อมะดํุ&nbsp;&nbsp;ทรงพระนามว่าโกวินดะ&nbsp;&nbsp;เนื่องจากทรงให้ความสุขแก่ฝูงวัวและประสาทสัมผัสทรงพระนามว่า&nbsp;&nbsp;วาสุเดวะ&nbsp;&nbsp;เนื่องจากทรงเป็นบุตรของวะสุเดวะ&nbsp;&nbsp;ทรงพระนามว่า&nbsp;&nbsp;เดวะคี-นันดะนะ&nbsp;&nbsp;เนื่องจากทรงยอมรับให้พระนางเดวะคีเป็นพระมารดา&nbsp;&nbsp;ทรงพระนามว่ายะโชดา-นันดะนะ&nbsp;&nbsp;เนื่องจากทรงให้รางวัลลีลาวัยเด็กของพระองค์แด่พระนางยะโชดาที่วรินดาวะนะ&nbsp;&nbsp;ทรงพระนามว่า&nbsp;&nbsp;พารทฺะ-สาระทิฺ&nbsp;&nbsp;เนื่องจากพระองค์ทรงปฏิบัติงานเป็นสารถีของพระสหายอารจุนะ&nbsp;&nbsp;ในทำนองเดียวกัน&nbsp;&nbsp;ทรงพระนามว่า&nbsp;&nbsp;ฮริชีเคชะ&nbsp;&nbsp;เนื่องจากทรงให้คำชี้แนะแก่อารจุนะที่สนามรบคุรุคเชทระ
  </p>
</div>

<div class="r r-lang-en r-paragraph">
  <p>
  อารจุนะทรงได้ชื่อว่าดฺะนันจะยะในโศลกนี้&nbsp;&nbsp;เนื่องจากทรงช่วยพระเชษฐาไปนำเอาทรัพย์สมบัติมาเมื่อมีความจำเป็นสำหรับกษัตริย์&nbsp;&nbsp;เพื่อนำมาใช้จ่ายในพิธีบูชาต่าง&nbsp;&nbsp;ๆ&nbsp;&nbsp;ทำนองเดียวกันบีฺมะได้ชื่อว่าวริโคดะระ&nbsp;&nbsp;เนื่องจากทรงสามารถรับประทานอาหารได้อย่างมากมายและสามารถปฏิบัติงานที่ใช้พลังมหาศาล&nbsp;&nbsp;เช่น&nbsp;&nbsp;การสังหารมารชื่อฮิดิมบะ&nbsp;&nbsp;ฉะนั้นหอยสังข์ที่ฝ่ายพาณดะวะแต่ละท่านเป่า&nbsp;&nbsp;เริ่มจากชรีคริชณะ&nbsp;&nbsp;เป็นการให้ขวัญกำลังใจมากแก่ทหารในการรบ&nbsp;&nbsp;ฝ่ายตรงข้ามไม่ได้รับความเชื่อมั่นเช่นนี้เพราะผู้กำกับสูงสุดคริชณะหรือเทพธิดาแห่งโชคลาภทรงมิได้อยู่ฝ่ายนี้&nbsp;&nbsp;ดังนั้น&nbsp;&nbsp;ชะตากรรมได้กำหนดไว้แล้วว่า&nbsp;&nbsp;พวกดุระโยดฺะนะจะต้องพ่ายแพ้ในสมรภูมินี้&nbsp;&nbsp;และนี่คือสาส์นที่ประกาศจากเสียงของสังข์
  </p>
</div>

    <div class="row">
        <div class="col-12">
            <ul class="mini-pager mt-2 pb-4">
                
                    <li class="pager-prev"><a class="btn" href="../../1/14">
                        <i class="fa fa-chevron-left"></i>
                        
                            
                            Previous
                        
                    </a></li>

                
                
                    <li class="pager-next"><a class="btn" href="../../1/16-18">
                        
                            
                            Next
                        
                        <i class="fa fa-chevron-right"></i>
                    </a></li>
                
            </ul>
        </div>
    </div>



</div>
</body>
</html>
