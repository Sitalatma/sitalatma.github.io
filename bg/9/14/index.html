<!DOCTYPE html>

<html lang="en" class="no-js">
<head>
    <meta charset="utf-8">
    <meta name="viewport" content="width=device-width, initial-scale=1, shrink-to-fit=no">
    <meta http-equiv="x-ua-compatible" content="ie=edge">

    <title>ภควัต-คีตา ฉบับเดิม โศลก 9.14</title>
    <meta name="description" content="" />

    <link rel="stylesheet" type="text/css" href="/vedabase.css">
</head>
<body class="has-floating-menu template-chapter-advanced use-serif justify-text" font-size="3">

<div class="container first-container">



<h1 style="text-align:center;"><a href="/bg">ภควัต-คีตา ฉบับเดิม</a></h1>
<div class="r r-title-small r-chapter">
  <h1>
    <a href="../../9">
       บทที่ เก้า
    </a>
<!-- 9 -->
  </h1>
</div>
<div class="r r-lang-en r-chapter-title r-title">
  <h2 class="section-title">
    ความรู้ที่ลับสุดยอด
  <h2>
</div>
<div class="bb r-verse">
  <h1>
  โศลก 14
  </h1>
</div>

<div class="r r-lang-en r-verse-text">
  
  <em>สะทะทัม คีรทะยันโท มาม<br />ยะทันทัช ชะดริดฺะ-วระทาฮ</em><br /><em>นะมัสยันทัช ชะ มาม บัฺคธยา<br />นิทยะ-ยุคทา อุพาสะเท</em>
  
</div>

<div class="r r-lang-en r-synonyms">
  <p>
  <em>สะทะทัม</em> — เสมอ, <em>คีรทะยันทะฮ</em> — สวดภาวนา, <em>มาม</em> — เกี่ยวกับข้า, <em>ยะทันทะฮ</em> — พยายาม อย่างเต็มที่, <em>ชะ</em> — เช่นกัน, <em>ดริดฺะ-วระทาฮ</em> — ด้วยความมั่นใจ, <em>นะมัสยันทะฮ</em> — ถวายความ เคารพ, <em>ชะ</em> — และ, <em>มาม</em> — ข้า, <em>บัฺคธยา</em> — ในการอุทิศตนเสียสละ, <em>นิทยะ-ยุคทาฮ</em> — ปฏิบัติชั่ว กัลปวสาน, <em>อุพาสะเท</em> — บูชา
  </p>
</div>

<div class="wrapper-translation">
  <h2 class="section-title">
  <em>คำแปล</em>
  <h2>
</div>

<div class="r r-lang-en r-translation">
  <p>
  สวดภาวนาพระบารมีของข้าเสมอ&nbsp;&nbsp;พยายามด้วยความมั่นใจอย่างแน่วแน่&nbsp;&nbsp;ก้มลง&nbsp;&nbsp;กราบต่อหน้าข้า&nbsp;&nbsp;ดวงวิญญาณผู้ยิ่งใหญ่เหล่านี้บูชาข้านิรันดรด้วยการอุทิศตนเสียสละ
  </p>
</div>

<div class="wrapper-purport">
  <h2 class="section-title">
  <em>คำอธิบาย</em>
  <h2>
</div>

<div class="r r-lang-en r-paragraph">
  <p>
  <em>มะฮาทมา</em>&nbsp;&nbsp;ไม่ใช่ผลิตขึ้นมาด้วยการตีแสตมป์ไปที่คนธรรมดา&nbsp;&nbsp;ลักษณะอาการ&nbsp;&nbsp;ของ&nbsp;&nbsp;<em>มะฮาทมา</em>&nbsp;&nbsp;ได้อธิบายไว้ดังนี้&nbsp;&nbsp;<em>มะฮาทมา</em>&nbsp;&nbsp;ปฏิบัติในการสวดภาวนาพระบารมีขององค์&nbsp;&nbsp;ภควานคริชณะอยู่ตลอดเวลา&nbsp;&nbsp;และไม่มีภาระกิจอื่นใดนอกจากปฏิบัติในการสรรเสริญ&nbsp;&nbsp;พระองค์&nbsp;&nbsp;อีกนัยหนึ่ง&nbsp;&nbsp;เขาไม่ใช่ผู้ไม่เชื่อในรูปลักษณ์&nbsp;&nbsp;เมื่อมีคำถามเกี่ยวกับองค์ภควาน&nbsp;&nbsp;เขา&nbsp;&nbsp;ต้องสรรเสริญ&nbsp;&nbsp;สรรเสริญพระนามอันศักดิ์สิทธิ์&nbsp;&nbsp;รูปลักษณ์อมตะ&nbsp;&nbsp;คุณสมบัติทิพย์&nbsp;&nbsp;และลีลา&nbsp;&nbsp;อันไม่ธรรมดาของพระองค์&nbsp;&nbsp;เขาต้องสรรเสริญทั้งหมดนี้&nbsp;&nbsp;ดังนั้น&nbsp;&nbsp;<em>มะฮาทมา</em>&nbsp;&nbsp;จึงยึดมั่นอยู่กับ&nbsp;&nbsp;องค์ภควาน
  </p>
</div>

<div class="r r-lang-en r-paragraph">
  <p>
  ผู้ที่ยึดติดอยู่กับลักษณะอันไร้รูปลักษณ์ขององค์ภควาน&nbsp;&nbsp;<em>บระฮมะจโยทิ</em>&nbsp;&nbsp;มิได้&nbsp;&nbsp;อธิบายว่าเป็น&nbsp;&nbsp;<em>มะฮาทมา&nbsp;&nbsp;ภควัต-คีตา</em>&nbsp;&nbsp;โศลกต่อไปจะอธิบายถึงความแตกต่าง&nbsp;&nbsp;<em>มะฮาทมา</em>&nbsp;&nbsp;ปฏิบัติในกิจกรรมแห่งการอุทิศตนเสียสละรับใช้ต่าง&nbsp;&nbsp;ๆ&nbsp;&nbsp;นานาตลอดเวลา&nbsp;&nbsp;ดังที่ได้อธิบายไว้&nbsp;&nbsp;ใน&nbsp;&nbsp;<em>ชรีมัด-บฺากะวะธัม</em>&nbsp;&nbsp;เช่นการสดับฟังและการสวดภาวนาเกี่ยวกับพระวิชณุ&nbsp;&nbsp;ไม่ใช่เกี่ยวกับ&nbsp;&nbsp;เทวดาหรือมนุษย์&nbsp;&nbsp;นั่นคือการอุทิศตนเสียสละ&nbsp;&nbsp;<em>ชระวะณัม&nbsp;&nbsp;คีรทะนัม&nbsp;&nbsp;วิชโณฮ&nbsp;&nbsp;และ&nbsp;&nbsp;สมะระฌัม</em>&nbsp;&nbsp;ระลึกถึงพระองค์&nbsp;&nbsp;<em>มะฮาทมา</em>&nbsp;&nbsp;ผู้นี้มีความมุ่งมั่นอย่างแน่วแน่เพื่อบรรลุถึงจุดมุ่งหมายสูงสุดใน&nbsp;&nbsp;การคบหาสมาคมกับองค์ภควานหนึ่งในห้า<em>ระสะทิพย์</em>&nbsp;&nbsp;เพื่อบรรลุถึงผลสำเร็จนั้น&nbsp;&nbsp;เขาปฏิบัติ&nbsp;&nbsp;กิจกรรมทั้งหลายไม่ว่าจะด้วยจิตใจ&nbsp;&nbsp;ร่างกาย&nbsp;&nbsp;และคำพูด&nbsp;&nbsp;ทุกสิ่งทุกอย่างปฏิบัติในการรับใช้&nbsp;&nbsp;องค์ภควานชรีคริชณะ&nbsp;&nbsp;เช่นนี้เรียกว่าคริชณะจิตสำนึกโดยสมบูรณ์
  </p>
</div>

<div class="r r-lang-en r-paragraph">
  <p>
  ในการอุทิศตนเสียสละรับใช้มีกิจกรรมบางอย่างที่เรียกว่ามุ่งมั่น&nbsp;&nbsp;เช่นการอด&nbsp;&nbsp;อาหารบางวัน&nbsp;&nbsp;เช่นวันขึ้นสิบเอ็ดค่ำและวันแรมสิบเอ็ดค่ำซึ่งเรียกว่าวัน&nbsp;&nbsp;<em>เอคาดะชี</em>&nbsp;&nbsp;และ&nbsp;&nbsp;วันเสด็จลงมาขององค์ภควาน&nbsp;&nbsp;กฎเกณฑ์ทั้งหลายนี้&nbsp;&nbsp;<em>อาชารยะ</em>&nbsp;&nbsp;ผู้ยิ่งใหญ่ได้ให้ไว้สำหรับ&nbsp;&nbsp;พวกที่สนใจที่จะได้รับอนุญาตให้มาอยู่ใกล้ชิดกับบุคลิกภาพสูงสุดแห่งพระเจ้าในโลก&nbsp;&nbsp;ทิพย์อย่างแท้จริง&nbsp;&nbsp;<em>มะฮาทมาดวงวิญญาณผู้ยิ่งใหญ่ถือปฏิบัติตามกฎเกณฑ์ทั้งหมดอย่าง</em>&nbsp;&nbsp;เคร่งครัด&nbsp;&nbsp;และจะบรรลุถึงผลดังใจปรารถนาอย่างแน่นอน
  </p>
</div>

<div class="r r-lang-en r-paragraph">
  <p>
  ดังที่ได้อธิบายไว้ในโศลกสองของบทนี้ว่า&nbsp;&nbsp;การอุทิศตนเสียสละรับใช้นี้ไม่เพียง&nbsp;&nbsp;ง่ายเท่านั้น&nbsp;&nbsp;แต่ยังสามารถปฏิบัติได้ด้วยอารมณ์ที่มีความสุข&nbsp;&nbsp;ไม่จำเป็นต้องปฏิบัติการ&nbsp;&nbsp;บำเพ็ญเพียรและสมถะอย่างเคร่งเครียด&nbsp;&nbsp;เราสามารถใช้ชีวิตนี้ในการอุทิศตนเสียสละ&nbsp;&nbsp;รับใช้ซึ่งพระอาจารย์ทิพย์ผู้ชำนาญเป็นผู้นำทาง&nbsp;&nbsp;เราอาจเป็น&nbsp;&nbsp;<em>คฤหัสถ์&nbsp;&nbsp;สันนยาสี</em>&nbsp;&nbsp;หรือ&nbsp;&nbsp;<em>บระฮมะชารี</em>&nbsp;&nbsp;ไม่ว่าจะอยู่ในสถานภาพเช่นไรและสถานที่แห่งใดในโลก&nbsp;&nbsp;เราสามารถปฏิบัติ&nbsp;&nbsp;การอุทิศตนเสียสละรับใช้แด่บุคลิกภาพสูงสุดแห่งพระเจ้าได้&nbsp;&nbsp;และกลายมาเป็น&nbsp;&nbsp;<em>มะฮาทมา</em>&nbsp;&nbsp;ดวงวิญญาณผู้ยิ่งใหญ่อย่างแท้จริง
  </p>
</div>

    <div class="row">
        <div class="col-12">
            <ul class="mini-pager mt-2 pb-4">
                
                    <li class="pager-prev"><a class="btn" href="../../9/13">
                        <i class="fa fa-chevron-left"></i>
                        
                            
                            Previous
                        
                    </a></li>

                
                
                    <li class="pager-next"><a class="btn" href="../../9/15">
                        
                            
                            Next
                        
                        <i class="fa fa-chevron-right"></i>
                    </a></li>
                
            </ul>
        </div>
    </div>



</div>
</body>
</html>
