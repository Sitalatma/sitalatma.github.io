<!DOCTYPE html>

<html lang="en" class="no-js">
<head>
    <!-- Required meta tags always come first -->
    <meta charset="utf-8">
    <meta name="viewport" content="width=device-width, initial-scale=1, shrink-to-fit=no">
    <meta http-equiv="x-ua-compatible" content="ie=edge">

    <title>ภควัต-คีตา ฉบับเดิม โศลก 2.12</title>
    <meta name="description" content="" />

    <link rel="stylesheet" type="text/css" href="/vedabase.css">
</head>
<body class="has-floating-menu template-chapter-advanced use-serif justify-text" font-size="3">

<div class="container first-container">



<h1 style="text-align:center;">ภควัต-คีตา ฉบับเดิม</h1>
<div class="bb r-verse">
  <h1>
  โศลก 12
  </h1>
</div>

<div class="r r-lang-en r-verse-text">
  
  <em>นะ ทุ เอวาฮัม จาทุ นาสัม<br />นะ ทวัม เนเม จะนาดิพาฮ</em><br /><em>นะ ไชวะ นะ บฺะวิชยามะฮ<br />สารเว วะยัม อทะฮ พะรัม</em>
  
</div>

<div class="r r-lang-en r-synonyms">
  <p>
  <em>นะ</em>&nbsp;&nbsp;-&nbsp;&nbsp;ไม่เคย, <em>ทุ</em>&nbsp;&nbsp;-&nbsp;&nbsp;แต่, <em>เอวะ</em>&nbsp;&nbsp;-&nbsp;&nbsp;แน่นอน, <em>อฮัม</em>&nbsp;&nbsp;-&nbsp;&nbsp;ข้าพเจ้า, <em>จาทุ</em>&nbsp;&nbsp;-&nbsp;&nbsp;ทุกขณะ, <em>นะ</em>&nbsp;&nbsp;-&nbsp;&nbsp;ไม่, <em>อาสัม</em>&nbsp;&nbsp;-&nbsp;&nbsp;เป็นอยู่, <em>นะ</em>&nbsp;&nbsp;-&nbsp;&nbsp;ไม่, <em>ทวัม</em>&nbsp;&nbsp;-&nbsp;&nbsp;ท่าน, <em>นะ</em>&nbsp;&nbsp;-&nbsp;&nbsp;ไม่, <em>อิเม</em>&nbsp;&nbsp;-&nbsp;&nbsp;ทั้งหมดนี้, <em>จะนะ</em>&nbsp;&nbsp;-&nbsp;&nbsp;<em>อดิพาฮ</em>&nbsp;&nbsp;-&nbsp;&nbsp;เหล่ากษัตริย์, <em>นะ</em>&nbsp;&nbsp;-&nbsp;&nbsp;ไม่, <em>ชะ</em>&nbsp;&nbsp;-&nbsp;&nbsp;เช่นกัน, <em>เอวะ</em>&nbsp;&nbsp;-&nbsp;&nbsp;แน่นอน, <em>นะ</em>&nbsp;&nbsp;-&nbsp;&nbsp;ไม่, <em>บฺะวิชยามะฮ</em>&nbsp;&nbsp;-&nbsp;&nbsp;จะมีชีวิตอยู่, <em>สารเว วะยัม</em>&nbsp;&nbsp;-&nbsp;&nbsp;เราทั้งหมด, <em>อทะฮ พะรัม</em>&nbsp;&nbsp;-&nbsp;&nbsp;หลังจากนี้
  </p>
</div>

<div class="wrapper-translation">
  <h2 class="section-title">
  <em>คำแปล</em>
  <h2>
</div>

<div class="r r-lang-en r-translation">
  <p>
  ไม่มีขณะใดเลยที่ตัวข้า&nbsp;&nbsp;ตัวเธอ&nbsp;&nbsp;หรือกษัตริย์ทั้งหลายเหล่านี้ไม่มีชีวิตอยู่&nbsp;&nbsp;แม้ใน&nbsp;&nbsp;อนาคตพวกเราทั้งหมดก็จะยังคงมีชีวิตอยู่
  </p>
</div>

<div class="wrapper-purport">
  <h2 class="section-title">
  <em>คำอธิบาย</em>
  <h2>
</div>

<div class="r r-lang-en r-paragraph">
  <p>
  ในคัมภีร์พระเวท&nbsp;&nbsp;<em>คะทฺะ&nbsp;&nbsp;อุพะนิชัด</em>&nbsp;&nbsp;รวมทั้งใน&nbsp;&nbsp;<em>ชเวทาชวะทะระ&nbsp;&nbsp;อุพะนิชัด</em>&nbsp;&nbsp;ได้&nbsp;&nbsp;กล่าวไว้ว่า&nbsp;&nbsp;บุคลิกภาพสูงสุดแห่งพระเจ้าทรงเป็นผู้ค้ำจุนสิ่งมีชีวิตจำนวนนับไม่ถ้วน&nbsp;&nbsp;ตามสภาวะกรรมและผลกรรมของแต่ละชีวิต&nbsp;&nbsp;และภาคที่แยกมาจากบุคลิกภาพสูงสุด&nbsp;&nbsp;แห่งพระเจ้าองค์เดียวกันนี้ทรงประทับอยู่ภายในหัวใจของทุก&nbsp;&nbsp;ๆ&nbsp;&nbsp;ชีวิต&nbsp;&nbsp;นักบุญเท่านั้นที่&nbsp;&nbsp;สามารถเห็นบุคลิกภาพแห่งพระเจ้าองค์เดียวกันนี้ทั้งภายในและภายนอก&nbsp;&nbsp;และสามารถ&nbsp;&nbsp;ได้รับความสงบที่สมบูรณ์นิรันดรอย่างแท้จริง
  </p>
</div>

<div class="r r-lang-en r-verse-text">
  
  <em>นิทโย นิทยานาม เชทะนัช เชทะนานาม<br />เอโค บะฮูนาม โย วิดะดฺาทิ คามาน</em><br /><em>ทัม อาทมะ-สทัม เย 'นุพัชยันทิ ดีราส<br />เทชาม ชานทิฮ ชาชวะที เนทะเรชาม</em>
  
</div>

<div class="r r-lang-en r-reference">
  <p>
  (<em>Kaṭha Upaniṣad</em> 2.2.13)
  </p>
</div>

<div class="r r-lang-en r-paragraph">
  <p>
  สัจธรรมพระเวทที่ทรงให้แด่อารจุนะก็ทรงให้กับทุก&nbsp;&nbsp;ๆ&nbsp;&nbsp;คนในโลก&nbsp;&nbsp;ที่อ้าง&nbsp;&nbsp;ว่าตนเองมีการศึกษาสูงแต่อันที่จริงด้อยการศึกษา&nbsp;&nbsp;องค์ภควานตรัสอย่างชัดเจนว่า&nbsp;&nbsp;พระองค์เอง&nbsp;&nbsp;อารจุนะ&nbsp;&nbsp;และบรรดากษัตริย์ทั้งหลายที่มาชุมนุมกัน&nbsp;&nbsp;ณ&nbsp;&nbsp;สมรภูมิแห่งนี้&nbsp;&nbsp;แท้&nbsp;&nbsp;ที่จริงแล้วเป็นปัจเจกบุคคลนิรันดร&nbsp;&nbsp;องค์ภควานทรงเป็นผู้ค้ำจุนมวลปัจเจกชีวิตทั้ง&nbsp;&nbsp;ในสภาวะวัตถุและสภาวะหลุดพ้นแล้ว&nbsp;&nbsp;บุคลิกภาพสูงสุดแห่งพระเจ้าทรงเป็นปัจเจก&nbsp;&nbsp;บุคลิกภาพสูงสุด&nbsp;&nbsp;อารจุนะสหายนิรันดรของพระองค์&nbsp;&nbsp;และกษัตริย์ทั้งหมดที่มาชุมนุมกัน&nbsp;&nbsp;อยู่&nbsp;&nbsp;ณ&nbsp;&nbsp;ที่นี้&nbsp;&nbsp;ทรงเป็นปัจเจกบุคคลนิรันดร&nbsp;&nbsp;มิใช่ว่ามิได้เป็นปัจเจกบุคคลในอดีต&nbsp;&nbsp;และมิใช่&nbsp;&nbsp;ว่าจะไม่มีชีวิตอยู่เป็นปัจเจกบุคคลตลอดเวลา&nbsp;&nbsp;ความเป็นปัจเจกบุคคลมีอยู่ในอดีต&nbsp;&nbsp;และ&nbsp;&nbsp;ความเป็นปัจเจกบุคคลจะคงมีอยู่ต่อไปในอนาคตอย่างไม่หยุดยั้ง&nbsp;&nbsp;ดังนั้น&nbsp;&nbsp;จึงไม่มีเหตุผลที่&nbsp;&nbsp;จะต้องเศร้าโศกต่อผู้ใด
  </p>
</div>

<div class="r r-lang-en r-paragraph">
  <p>
  ทฤษฎีของมายาวาดีที่ว่า&nbsp;&nbsp;หลังจากหลุดพ้นเป็นอิสรภาพแล้วปัจเจกวิญญาณ&nbsp;&nbsp;จะถูกแยกออกจากการครอบงำของมายาหรือความหลง&nbsp;&nbsp;และจะกลืนหายเข้าไปใน&nbsp;&nbsp;<em>บระฮมัน</em>&nbsp;&nbsp;อันไร้รูปลักษณ์&nbsp;&nbsp;สูญเสียความเป็นปัจเจกบุคคล&nbsp;&nbsp;องค์ชรีคริชณะผู้ที่เชื่อถือได้&nbsp;&nbsp;สูงสุดทรงไม่เห็นด้วย&nbsp;&nbsp;ณ&nbsp;&nbsp;ที่นี้&nbsp;&nbsp;หรือทฤษฎีที่ว่าเราคิดถึงความเป็นปัจเจกบุคคลในเฉพาะ&nbsp;&nbsp;สภาวะวัตถุเท่านั้น&nbsp;&nbsp;ทฤษฎีนี้มิได้รับการยอมรับ&nbsp;&nbsp;องค์คริชณะตรัสอย่างชัดเจน&nbsp;&nbsp;ณ&nbsp;&nbsp;ที่นี้ว่า&nbsp;&nbsp;ในอนาคตก็เช่นกัน&nbsp;&nbsp;ความเป็นปัจเจกบุคคลของพระองค์&nbsp;&nbsp;และทุก&nbsp;&nbsp;ๆ&nbsp;&nbsp;ชีวิตจะคงอยู่ตลอด&nbsp;&nbsp;ไปนิรันดร&nbsp;&nbsp;ดังที่ได้ยืนยันไว้ใน&nbsp;&nbsp;<em>อุพะนิชัด</em>&nbsp;&nbsp;คำดำรัสเช่นนี้ของคริชณะทรงเป็นที่เชื่อถือได้&nbsp;&nbsp;เพราะว่าคริชณะทรงไม่อยู่ภายใต้ความหลง&nbsp;&nbsp;หากความเป็นปัจเจกบุคคลไม่เป็นความ&nbsp;&nbsp;จริง&nbsp;&nbsp;คริชณะจะไม่ทรงเน้นมากเช่นนี้&nbsp;&nbsp;แม้ในอนาคต&nbsp;&nbsp;มายาวาดีอาจโต้เถียงว่า&nbsp;&nbsp;ปัจเจกบุคคล&nbsp;&nbsp;ที่คริชณะตรัสมิใช่เป็นทิพย์&nbsp;&nbsp;แต่เป็นวัตถุ&nbsp;&nbsp;ถึงแม้ว่าเรายอมรับข้อโต้เถียงว่าปัจเจกบุคคลเป็น&nbsp;&nbsp;วัตถุ&nbsp;&nbsp;แล้วเราจะแยกความเป็นปัจเจกบุคคลของคริชณะได้อย่างไร&nbsp;&nbsp;คริชณะทรงยืนยันความเป็น&nbsp;&nbsp;ปัจเจกบุคคลของพระองค์ในอดีตและทรงยืนยันความเป็นปัจเจกบุคคลของพระองค์ใน&nbsp;&nbsp;อนาคตเช่นเดียวกัน&nbsp;&nbsp;พระองค์ทรงยืนยันความเป็นปัจเจกบุคคลของพระองค์ในหลาย&nbsp;&nbsp;ๆ&nbsp;&nbsp;ทาง&nbsp;&nbsp;และ&nbsp;&nbsp;<em>บระฮมัน</em>&nbsp;&nbsp;อันไร้รูปลักษณ์ได้อธิบายไว้ว่าเป็นรองลงมาจากพระองค์&nbsp;&nbsp;คริชณะ&nbsp;&nbsp;ทรงอนุรักษ์ความเป็นปัจเจกทิพย์เรื่อยมา&nbsp;&nbsp;ถ้าหากว่าเรายอมรับพระองค์ว่าทรงเป็น&nbsp;&nbsp;พันธวิญญาณธรรมดาในปัจเจกจิตสำนึก&nbsp;&nbsp;<em>ภควัต-คีตา</em>&nbsp;&nbsp;ของพระองค์ก็จะไม่มีคุณค่าว่า&nbsp;&nbsp;เป็นพระคัมภีร์ที่เชื่อถือได้&nbsp;&nbsp;บุคคลธรรมดาผู้มีจุดอ่อนที่บกพร่องสี่ประการของมนุษย์ไม่&nbsp;&nbsp;สามารถสอนสิ่งที่มีคุณค่าควรสดับฟังได้&nbsp;&nbsp;<em>คีตา</em>&nbsp;&nbsp;อยู่เหนือวรรณกรรมเช่นนี้&nbsp;&nbsp;ไม่มีหนังสือ&nbsp;&nbsp;ใด&nbsp;&nbsp;ๆ&nbsp;&nbsp;ทางโลกเปรียบเทียบได้กับ&nbsp;&nbsp;<em>ภควัต-คีตา</em>&nbsp;&nbsp;หากเรายอมรับว่าคริชณะทรงเป็นบุคคล&nbsp;&nbsp;ธรรมดา&nbsp;&nbsp;<em>คีตา</em>&nbsp;&nbsp;จะสูญเสียความสำคัญโดยสิ้นเชิง&nbsp;&nbsp;มายาวาดีอาจเถียงว่าความหลาก&nbsp;&nbsp;หลายบุคลิกภาพที่ได้กล่าวไว้ในโศลกนี้เป็นไปตามประเพณีนิยม&nbsp;&nbsp;และหมายถึงร่างกาย&nbsp;&nbsp;แต่โศลกก่อนหน้านี้แนวคิดทางร่างกายเช่นนี้ได้ถูกตำหนิไว้แล้ว&nbsp;&nbsp;หลังจากการตำหนิ&nbsp;&nbsp;แนวคิดทางร่างกายของสิ่งมีชีวิตไปแล้ว&nbsp;&nbsp;เป็นไปได้อย่างไรที่คริชณะจะทรงเสนอแนะ&nbsp;&nbsp;เกี่ยวกับร่างกายตามประเพณีนิยมอีก&nbsp;&nbsp;ฉะนั้น&nbsp;&nbsp;ความเป็นปัจเจกบุคคลจะคงอนุรักษ์&nbsp;&nbsp;ไว้บนพื้นฐานความเป็นทิพย์และได้รับการยืนยันไว้โดย&nbsp;&nbsp;<em>อาชารยะ</em>&nbsp;&nbsp;ผู้ยิ่งใหญ่&nbsp;&nbsp;เช่น&nbsp;&nbsp;ชรี&nbsp;&nbsp;รามานุจะ&nbsp;&nbsp;ฯลฯ&nbsp;&nbsp;ได้กล่าวไว้อย่างชัดเจนหลายแห่งใน&nbsp;&nbsp;<em>คีตา</em>&nbsp;&nbsp;ว่าปัจเจกบุคคลทิพย์นี้&nbsp;&nbsp;สาวก&nbsp;&nbsp;ขององค์ภควานเท่านั้นจึงสามารถเข้าใจ&nbsp;&nbsp;ผู้อิจฉาคริชณะว่าทรงเป็นบุคลิกภาพสูงสุด&nbsp;&nbsp;แห่งพระเจ้าไม่มีหนทางเข้าถึงวรรณกรรมอันยิ่งใหญ่ที่เชื่อถือได้นี้&nbsp;&nbsp;การเข้าหาหลัก&nbsp;&nbsp;ธรรม&nbsp;&nbsp;<em>คีตา</em>&nbsp;&nbsp;ของผู้ไม่ใช่สาวก&nbsp;&nbsp;คล้ายกับผึ้งที่ไปเลียอยู่ที่ขวดน้ำผึ้ง&nbsp;&nbsp;เราไม่สามารถลิ้มรส&nbsp;&nbsp;น้ำผึ้งได้นอกจากเราจะเปิดขวดมาชิม&nbsp;&nbsp;ในลักษณะเดียวกัน&nbsp;&nbsp;ความเร้นลับของ&nbsp;&nbsp;<em>ภควัต-&nbsp;&nbsp;คีตา</em>&nbsp;&nbsp;สามารถเข้าใจได้โดยสาวกเท่านั้น&nbsp;&nbsp;ไม่มีผู้อื่นสามารถลิ้มรสได้&nbsp;&nbsp;ดังที่ได้กล่าวไว้ในบท&nbsp;&nbsp;ที่สี่ของ<em>คีตา</em>&nbsp;&nbsp;ผู้ที่อิจฉาความเป็นอยู่ขององค์ภควานไม่สามารถแตะต้อง&nbsp;&nbsp;<em>คีตา</em>&nbsp;&nbsp;ได้&nbsp;&nbsp;ฉะนั้น&nbsp;&nbsp;คำอธิบาย&nbsp;&nbsp;<em>คีตา</em>&nbsp;&nbsp;ของมายาวาดีเป็นการให้ข้อมูลที่ผิดไปจากความเป็นจริงทั้งหมด&nbsp;&nbsp;องค์&nbsp;&nbsp;เชธันญะทรงห้ามเรามิให้อ่านคำอธิบายที่เขียนโดยมายาวาดี&nbsp;&nbsp;และทรงเตือนเราว่าผู้ที่รับ&nbsp;&nbsp;เอาแนวคิดของปรัชญามายาวาดีจะสูญเสียพลังอำนาจทั้งหมดในการเข้าใจความเร้น&nbsp;&nbsp;ลับอันแท้จริงของ&nbsp;&nbsp;<em>คีตา</em>&nbsp;&nbsp;หากปัจเจกบุคคลหมายถึงจักรวาลแห่งทฤษฏี&nbsp;&nbsp;คำสั่งสอนของ&nbsp;&nbsp;องค์ภควานก็ไม่มีความจำเป็น&nbsp;&nbsp;ความหลากหลายบุคลิกภาพของปัจเจกวิญญาณและ&nbsp;&nbsp;องค์ภควานเป็นความจริงอมตะ&nbsp;&nbsp;และคัมภีร์พระเวทได้ยืนยันไว้ดังที่ได้กล่าวมาแล้ว
  </p>
</div>

    <div class="row">
        <div class="col-12">
            <ul class="mini-pager mt-2 pb-4">
                
                    <li class="pager-prev"><a class="btn" href="">
                        <i class="fa fa-chevron-left"></i>
                        
                            
                            Previous
                        
                    </a></li>

                
                
                    <li class="pager-next"><a class="btn" href="">
                        
                            
                            Next
                        
                        <i class="fa fa-chevron-right"></i>
                    </a></li>
                
            </ul>
        </div>
    </div>



</div>
</body
</html>
