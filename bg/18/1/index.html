<!DOCTYPE html>

<html lang="en" class="no-js">
<head>
    <!-- Required meta tags always come first -->
    <meta charset="utf-8">
    <meta name="viewport" content="width=device-width, initial-scale=1, shrink-to-fit=no">
    <meta http-equiv="x-ua-compatible" content="ie=edge">

    <title>ภควัต-คีตา ฉบับเดิม โศลก 18.1</title>
    <meta name="description" content="" />

    <link rel="stylesheet" type="text/css" href="/vedabase.css">
</head>
<body class="has-floating-menu template-chapter-advanced use-serif justify-text" font-size="3">

<div class="container first-container">



<h1 style="text-align:center;">ภควัต-คีตา ฉบับเดิม</h1>
<div class="bb r-verse">
  <h1>
  โศลก 1
  </h1>
</div>

<div class="r r-lang-en r-verse-text">
  
  <em>อารจุนะ อุวาชะ</em><br /><em>สันนยาสัสยะ มะฮา-บาโฮ<br />ทัททวัม อิชชฺามิ เวดิทุม</em><br /><em>ทยากัสยะ ชะ ฮริชีเคชะ<br />พริทัฺค เคชิ-นิชูดะนะ</em>
  
</div>

<div class="r r-lang-en r-synonyms">
  <p>
  <em>อารจุนะฮ อุวาชะ</em>&nbsp;&nbsp;-&nbsp;&nbsp;อารจุนะตรัส, <em>สันนยาสัสยะ</em>&nbsp;&nbsp;-&nbsp;&nbsp;ของการเสียสละ, <em>มะฮา-บาโฮ</em>&nbsp;&nbsp;-&nbsp;&nbsp;โอ้ นักรบผู้ยอดเยี่ยม, <em>ทัททวัม</em>&nbsp;&nbsp;-&nbsp;&nbsp;ความจริง, <em>อิชชฺามิ</em>&nbsp;&nbsp;-&nbsp;&nbsp;ข้าปรารถนา, <em>เวดิทุม</em>&nbsp;&nbsp;-&nbsp;&nbsp;เข้าใจ, <em>ทยากัส ยะ</em>&nbsp;&nbsp;-&nbsp;&nbsp;การเสีย สละ, <em>ชะ</em>&nbsp;&nbsp;-&nbsp;&nbsp;เช่นกัน, <em>ฮริชีเคชะ</em>&nbsp;&nbsp;-&nbsp;&nbsp;โอ้ เจ้าแห่งประสาทสัมผัส, <em>พริทัฺค</em>&nbsp;&nbsp;-&nbsp;&nbsp;แตกต่าง, <em>เคชิ-นิชูดะนะ</em>&nbsp;&nbsp;-&nbsp;&nbsp;โอ้ ผู้สังหารมารเคชี
  </p>
</div>

<div class="wrapper-translation">
  <h2 class="section-title">
  <em>คำแปล</em>
  <h2>
</div>

<div class="r r-lang-en r-translation">
  <p>
  อารจุนะตรัสว่า&nbsp;&nbsp;โอ้&nbsp;&nbsp;ยอดนักรบ&nbsp;&nbsp;ข้าปรารถนาที่จะเข้าใจจุดมุ่งหมายแห่งการเสีย&nbsp;&nbsp;สละ&nbsp;&nbsp;(ทยากะ)&nbsp;&nbsp;และชีวิตสละโลก&nbsp;&nbsp;(สันนยาสะ)&nbsp;&nbsp;โอ้&nbsp;&nbsp;ผู้สังหารมารเคชี&nbsp;&nbsp;โอ้&nbsp;&nbsp;เจ้าแห่ง&nbsp;&nbsp;ประสาทสัมผัส
  </p>
</div>

<div class="wrapper-purport">
  <h2 class="section-title">
  <em>คำอธิบาย</em>
  <h2>
</div>

<div class="r r-lang-en r-paragraph">
  <p>
  อันที่จริง&nbsp;&nbsp;<em>ภควัต-คีตา</em>&nbsp;&nbsp;จบลงในบทที่สิบเจ็ด&nbsp;&nbsp;บทที่สิบแปดเป็นบทสรุปเสริม&nbsp;&nbsp;ประเด็นต่าง&nbsp;&nbsp;ๆ&nbsp;&nbsp;ที่ได้กล่าวมาแล้ว&nbsp;&nbsp;ทุกบทของ&nbsp;&nbsp;<em>ภควัต-คีตา</em>&nbsp;&nbsp;องค์ชรีคริชณะทรงเน้นการ&nbsp;&nbsp;อุทิศตนเสียสละรับใช้ต่อบุคลิกภาพสูงสุดว่าเป็นจุดมุ่งหมายสูงสุดของชีวิต&nbsp;&nbsp;ประเด็น&nbsp;&nbsp;เดียวกันนี้ได้สรุปไว้ในบทที่สิบแปดว่าเป็นวิถีทางแห่งความรู้ที่ลับที่สุด&nbsp;&nbsp;หกบทแรกเน้น&nbsp;&nbsp;ถึงการอุทิศตนเสียสละรับใช้&nbsp;&nbsp;<em>โยกินาม&nbsp;&nbsp;อพิ&nbsp;&nbsp;สารเวชาม</em>&nbsp;&nbsp;“ในบรรดาโยคีหรือนักทิพย์นิยม&nbsp;&nbsp;ทั้งหลาย&nbsp;&nbsp;ผู้ที่ระลึกถึงข้าอยู่ภายในใจเสมอ&nbsp;&nbsp;ดีที่สุด”&nbsp;&nbsp;หกบทต่อมาได้กล่าวถึงการอุทิศตน&nbsp;&nbsp;เสียสละรับใช้ที่บริสุทธิ์พร้อมทั้งธรรมชาติและกิจกรรม&nbsp;&nbsp;และหกบทสุดท้ายอธิบายถึง&nbsp;&nbsp;ความรู้&nbsp;&nbsp;การเสียสละ&nbsp;&nbsp;กิจกรรมของธรรมชาติวัตถุและธรรมชาติทิพย์&nbsp;&nbsp;และการอุทิศตน&nbsp;&nbsp;เสียสละรับใช้&nbsp;&nbsp;สรุปได้ว่า&nbsp;&nbsp;การปฏิบัติทั้งหมดควรทำไปในความสัมพันธ์กับองค์ภควานที่&nbsp;&nbsp;มีคำว่า&nbsp;&nbsp;<em>โอม&nbsp;&nbsp;ทัท&nbsp;&nbsp;สัท</em>&nbsp;&nbsp;เป็นผู้แทน&nbsp;&nbsp;ซึ่งแสดงถึงพระวิชณุบุคลิกภาพสูงสุด&nbsp;&nbsp;ส่วนที่สามของ&nbsp;&nbsp;<em>ภควัต-คีตา</em>&nbsp;&nbsp;ได้แสดงว่า&nbsp;&nbsp;การอุทิศตนเสียสละรับใช้คือจุดมุ่งหมายสูงสุดของชีวิต&nbsp;&nbsp;มิใช่&nbsp;&nbsp;สิ่งอื่นใด&nbsp;&nbsp;ได้สถาปนาเช่นนี้โดยอ้างถึง&nbsp;&nbsp;<em>อาชารยะ</em>&nbsp;&nbsp;ในอดีต&nbsp;&nbsp;และ&nbsp;&nbsp;<em>บระฮมะ-สูทระ</em>,&nbsp;&nbsp;<em>เวดาน&nbsp;&nbsp;ธะ-สูทระ</em>&nbsp;&nbsp;พวกไม่เชื่อในรูปลักษณ์บางกลุ่มพิจารณาว่าพวกตนมีความรู้ใน&nbsp;&nbsp;<em>เวดานธะ-&nbsp;&nbsp;สูทระ</em>&nbsp;&nbsp;แต่เพียงผู้เดียว&nbsp;&nbsp;อันที่จริง&nbsp;&nbsp;<em>เวดานธะ-สูทระ</em>&nbsp;&nbsp;หมายไว้เพื่อให้เข้าใจการอุทิศตนเสีย&nbsp;&nbsp;สละรับใช้เพราะว่าพระองค์ทรงเป็นผู้รวบรวมและทรงเป็นผู้รู้&nbsp;&nbsp;<em>เวดานธะ-สูทระ</em>&nbsp;&nbsp;ซึ่งได้&nbsp;&nbsp;อธิบายไว้ในบทที่สิบห้า&nbsp;&nbsp;ในทุกคัมภีร์และในพระเวททุกเล่ม&nbsp;&nbsp;การอุทิศตนเสียสละรับใช้คือ&nbsp;&nbsp;วัตถุประสงค์&nbsp;&nbsp;ประเด็นนี้ได้อธิบายไว้ใน&nbsp;&nbsp;<em>ภควัต-คีตา</em>
  </p>
</div>

<div class="r r-lang-en r-paragraph">
  <p>
  ดังที่บทที่สองได้ประมวลเรื่องราวทั้งหมดที่กล่าวมา&nbsp;&nbsp;บทที่สิบแปดก็เช่นกันได้&nbsp;&nbsp;สรุปถึงคำสั่งสอนทั้งหมดที่ให้ไว้&nbsp;&nbsp;แสดงให้เห็นถึงจุดมุ่งหมายของชีวิตคือการเสียสละ&nbsp;&nbsp;และบรรลุถึงสถานภาพทิพย์เหนือสามระดับแห่งธรรมชาติวัตถุ&nbsp;&nbsp;อารจุนะทรงปรารถนา&nbsp;&nbsp;ที่จะทำให้ทั้งสองประเด็นของ&nbsp;&nbsp;<em>ภควัต-คีตา</em>&nbsp;&nbsp;คือการเสียสละ&nbsp;&nbsp;<em>(ทยากะ&nbsp;&nbsp;)</em>&nbsp;&nbsp;และชีวิตสละโลก&nbsp;&nbsp;<em>(สันนยาสะ&nbsp;&nbsp;)</em>&nbsp;&nbsp;กระจ่างขึ้น&nbsp;&nbsp;ดังนั้น&nbsp;&nbsp;ท่านจึงถามถึงความหมายของสองคำนี้
  </p>
</div>

<div class="r r-lang-en r-paragraph">
  <p>
  สองคำที่ใช้ในโศลกนี้แสดงถึงองค์ภควาน&nbsp;&nbsp;คือคำ&nbsp;&nbsp;<em>ฮริชีเคชะ</em>&nbsp;&nbsp;และ&nbsp;&nbsp;<em>เคชิ-นิชู&nbsp;&nbsp;ดะนะ</em>&nbsp;&nbsp;มีความสำคัญ&nbsp;&nbsp;<em>ฮริชีเคชะ</em>&nbsp;&nbsp;คือคริชณะ&nbsp;&nbsp;เจ้าแห่งประสาทสัมผัสทั้งหมด&nbsp;&nbsp;ผู้ที่สามารถ&nbsp;&nbsp;ช่วยเราให้มีความสงบภายในใจเสมอ&nbsp;&nbsp;อารจุนะทรงขอร้องให้พระองค์ทรงสรุปทุกสิ่งทุก&nbsp;&nbsp;อย่างที่จะทำให้เกิดความมั่นใจ&nbsp;&nbsp;เนื่องจากอารจุนะทรงมีข้อสงสัยบางประการและข้อ&nbsp;&nbsp;สงสัยเปรียบเสมือนมาร&nbsp;&nbsp;ดังนั้น&nbsp;&nbsp;ท่านจึงเรียกคริชณะว่า&nbsp;&nbsp;<em>เคชิ-นิชูดะนะ,&nbsp;&nbsp;เคชี</em>&nbsp;&nbsp;เป็นมารที่&nbsp;&nbsp;น่ารังเกียจที่สุดซึ่งพระองค์ทรงสังหาร&nbsp;&nbsp;บัดนี้&nbsp;&nbsp;อารจุนะทรงคาดหวังให้คริชณะสังหารมาร&nbsp;&nbsp;แห่งความสงสัย
  </p>
</div>

</div>
</body
</html>
