<!DOCTYPE html>

<html lang="en" class="no-js">
<head>
    <meta charset="utf-8">
    <meta name="viewport" content="width=device-width, initial-scale=1, shrink-to-fit=no">
    <meta http-equiv="x-ua-compatible" content="ie=edge">

    <title>ภควัต-คีตา ฉบับเดิม โศลก 10.4-5</title>
    <meta name="description" content="" />

    <link rel="stylesheet" type="text/css" href="/vedabase.css">
</head>
<body class="has-floating-menu template-chapter-advanced use-serif justify-text" font-size="3">

<div class="container first-container">



<h1 style="text-align:center;"><a href="/bg">ภควัต-คีตา ฉบับเดิม</a></h1>
<div class="r r-title-small r-chapter">
  <h1>
    <a href="../../10">
       บทที่ สิบ
    </a>
<!-- 10 -->
  </h1>
</div>
<div class="r r-lang-en r-chapter-title r-title">
  <h2 class="section-title">
    ความมั่งคั่งแห่งสัจธรรม
  <h2>
</div>
<div class="bb r-verse">
  <h1>
  โศลก 4-5
  </h1>
</div>

<div class="r r-lang-en r-verse-text">
  
  <i>พุทฺธิรฺ ชฺญานมฺ อสโมฺมหฮ</i><br /><i>กฺษมา สตฺยํ ทมฮ ศมฮ</i><br /><i>สุขํ ทุฮขํ ภโว ′ภาโว</i><br /><i>ภยํ จาภยมฺ เอว จ</i>
  
</div>

<div class="r r-lang-en r-verse-text">
  
  <i>อหิํสา สมตา ตุษฺฏิสฺ</i><br /><i>ตโป ทานํ ยโศ ′ยศฮ</i><br /><i>ภวนฺติ ภาวา ภูตานาํ</i><br /><i>มตฺต เอว ปฺริตฺหคฺ-วิธาฮ</i>
  
</div>

<div class="r r-lang-en r-synonyms">
  <p>
  <i>พุทฺธิฮ</i> - ปัญญา, <i>ชฺญานมฺ</i> - ความรู้, <i>อสโมฺมหฮ</i> - ปราศจากความสงสัย, <i>กฺษมา</i> - การ ให้อภัย,<i>สตฺยมฺ</i> - สัจจะ,<i>ทมฮ</i> - ควบคุมประสาทสัมผัส, <i>ศมฮ</i> - ควบคุมจิตใจ, <i>สุขมฺ</i> - ความสุข, <i>ทุฮขมฺ</i> - ความทุกข์, <i>ภวฮ</i> - การเกิด, <i>อภาวฮ</i> - การตาย, <i>ภยมฺ</i> - ความกลัว, <i>จ</i> - เช่นกัน, <i>อภยมฺ</i> - ความไม่กลัว, <i>เอว</i> - เช่นกัน, <i>จ</i> - และ, <i>อหิํสา</i> - ไม่เบียดเบียน, <i>สมตา</i> - อุเบกขา, <i>ตุษฺฏิฮ</i> - ความพึงพอใจ, <i>ตปฮ</i> - การบำเพ็ญเพียร, <i>ทานมฺ</i> - การให้ ทาน, <i>ยศฮ</i> - มีชื่อเสียง, <i>อยศฮ</i> - เสียชื่อเสียง, <i>ภวนฺติ</i> - ปรากฏมา, <i>ภาวาฮ</i> - ธรรมชาติ, <i>ภูตานามฺ</i> - สิ่งมีชีวิตต่าง ๆ, <i>มตฺตฮ</i> - จากข้า, <i>เอว</i> - แน่นอน, <i>ปฺริตฺหกฺ-วิธาฮ</i> - จัดการอย่าง หลากหลาย
  </p>
</div>

<div class="wrapper-translation">
  <h2 class="section-title">
  <em>คำแปล</em>
  <h2>
</div>

<div class="r r-lang-en r-translation">
  <p>
  ปัญญา&nbsp;&nbsp;ความรู้&nbsp;&nbsp;ปราศจากความสงสัยและความหลงผิด&nbsp;&nbsp;การให้อภัย&nbsp;&nbsp;สัจจะ&nbsp;&nbsp;การ&nbsp;&nbsp;ควบคุมประสาทสัมผัส&nbsp;&nbsp;การควบคุมจิตใจ&nbsp;&nbsp;ความสุขและความทุกข์&nbsp;&nbsp;การเกิด&nbsp;&nbsp;การ&nbsp;&nbsp;ตาย&nbsp;&nbsp;ความกลัว&nbsp;&nbsp;ความไม่กลัว&nbsp;&nbsp;การไม่เบียดเบียน&nbsp;&nbsp;อุเบกขา&nbsp;&nbsp;ความพึงพอใจ&nbsp;&nbsp;ความ&nbsp;&nbsp;สมถะ&nbsp;&nbsp;การให้ทาน&nbsp;&nbsp;มีชื่อเสียงและเสียชื่อเสียง&nbsp;&nbsp;คุณสมบัติอันหลากหลายเหล่านี้&nbsp;&nbsp;ทั้งหมดของสิ่งมีชีวิต&nbsp;&nbsp;ข้าเป็นผู้สร้างเพียงผู้เดียว
  </p>
</div>

<div class="">
  <h2 class="section-title">
  <em>คำอธิบาย</em>
  <h2>
</div>

<div class="r r-lang-en r-paragraph">
  <p>
  คุณสมบัติต่าง&nbsp;&nbsp;ๆ&nbsp;&nbsp;ของสิ่งมีชีวิตไม่ว่าดีหรือเลว&nbsp;&nbsp;คริชณะทรงเป็นผู้สร้างทั้งหมด&nbsp;&nbsp;ซึ่งได้อธิบายไว้&nbsp;&nbsp;ณ&nbsp;&nbsp;ที่นี้
  </p>
</div>

<div class="r r-lang-en r-paragraph">
  <p>
  ปัญญา&nbsp;&nbsp;หมายถึงพลังในการวิเคราะห์สิ่งต่าง&nbsp;&nbsp;ๆ&nbsp;&nbsp;ด้วยระดับสายตาที่ถูกต้อง&nbsp;&nbsp;เหมาะสม&nbsp;&nbsp;และความรู้หมายถึงการเข้าใจว่าอะไรคือวิญญาณและอะไรคือวัตถุ&nbsp;&nbsp;ความรู้&nbsp;&nbsp;ทั่วไปที่ได้รับจากการศึกษาในมหาวิทยาลัยเกี่ยวเนื่องกับวัตถุเท่านั้น&nbsp;&nbsp;ณ&nbsp;&nbsp;ที่นี้ไม่ยอมรับ&nbsp;&nbsp;ว่าเป็นความรู้&nbsp;&nbsp;ความรู้หมายถึงรู้ข้อแตกต่างระหว่างวิญญาณและวัตถุ&nbsp;&nbsp;การศึกษาในสมัย&nbsp;&nbsp;ปัจจุบันไม่มีความรู้เกี่ยวกับดวงวิญญาณ&nbsp;&nbsp;เพียงแต่ดูแลธาตุวัตถุต่าง&nbsp;&nbsp;ๆ&nbsp;&nbsp;และดูแลความ&nbsp;&nbsp;จำเป็นของร่างการเท่านั้น&nbsp;&nbsp;ดังนั้น&nbsp;&nbsp;ความรู้ทางวิชาการจึงไม่สมบูรณ์
  </p>
</div>

<div class="r r-lang-en r-paragraph">
  <p>
  <em>อสัมโมฮะ</em>&nbsp;&nbsp;ปราศจากความสงสัยและความหลงผิดบรรลุได้เมื่อเราไม่ลังเล&nbsp;&nbsp;และเข้าใจปรัชญาทิพย์&nbsp;&nbsp;ดำเนินไปอย่างช้า&nbsp;&nbsp;ๆ&nbsp;&nbsp;แต่แน่นอนว่าจะเป็นอิสระจากความวิตก&nbsp;&nbsp;กังวล&nbsp;&nbsp;เราไม่ควรยอมรับสิ่งใดโดยไม่มีการพินิจพิจารณา&nbsp;&nbsp;ทุกสิ่งทุกอย่างควรรับไว้ด้วย&nbsp;&nbsp;ความเอาใจใส่และระมัดระวัง&nbsp;&nbsp;<em>คชะมา</em>&nbsp;&nbsp;ความอดทนและการให้อภัยควรถือปฏิบัติเรา&nbsp;&nbsp;ควรอดทนและให้อภัยกับความผิดเล็กน้อยของผู้อื่น&nbsp;&nbsp;<em>สัทยัม</em>&nbsp;&nbsp;หรือสัจจะหมายความว่า&nbsp;&nbsp;ความจริงควรเสนอไปตามความจริงเพื่อประโยชน์ของผู้อื่น&nbsp;&nbsp;ความจริงไม่ควรเสนอไป&nbsp;&nbsp;อย่างผิดๆ&nbsp;&nbsp;ตามธรรมเนียมของสังคม&nbsp;&nbsp;ได้กล่าวไว้ว่าเราควรพูดความจริงเมื่อเป็นที่พอใจ&nbsp;&nbsp;ของผู้อื่นเท่านั้น&nbsp;&nbsp;แต่นั่นไม่ใช่สัจจะ&nbsp;&nbsp;สัจจะควรพูดอย่างตรงไปตรงมาเพื่อผู้อื่นจะได้เข้าใจ&nbsp;&nbsp;อย่างถูกต้องว่าความจริงคืออะไร&nbsp;&nbsp;หากบุคคลนี้เป็นขโมยและผู้คนได้รับการเตือนว่าเขา&nbsp;&nbsp;เป็นขโมย&nbsp;&nbsp;นั่นคือสัจจะ&nbsp;&nbsp;ถึงแม้ว่าบางครั้งสัจจะไม่เป็นที่พอใจ&nbsp;&nbsp;เราไม่ควรหลีกเลี่ยงที่จะพูด&nbsp;&nbsp;สัจจะหมายความว่าความจริงต้องเสนอออกไปตามความเป็นจริงเพื่อประโยชน์ของผู้&nbsp;&nbsp;อื่น&nbsp;&nbsp;นั่นคือคำนิยามของสัจจะ
  </p>
</div>

<div class="r r-lang-en r-paragraph">
  <p>
  การควบคุมประสาทสัมผัส&nbsp;&nbsp;หมายความว่าประสาทสัมผัสไม่ควรใช้ไปเพื่อ&nbsp;&nbsp;ความสุขส่วนตัวโดยไม่จำเป็น&nbsp;&nbsp;ไม่มีข้อห้ามเกี่ยวกับความจำเป็นที่เหมาะสมของประสาท&nbsp;&nbsp;สัมผัส&nbsp;&nbsp;แต่ความสุขทางประสาทสัมผัสที่ไม่จำเป็นเป็นอุปสรรคในความเจริญก้าวหน้าใน&nbsp;&nbsp;วิถีทิพย์&nbsp;&nbsp;ฉะนั้น&nbsp;&nbsp;ประสาทสัมผัสจึงควรถูกห้ามปรามจากการใช้โดยไม่จำเป็น&nbsp;&nbsp;ในทำนอง&nbsp;&nbsp;เดียวกัน&nbsp;&nbsp;เราควรควบคุมจิตใจจากการคิดที่ไม่จำเป็น&nbsp;&nbsp;เช่นนี้เรียกว่า&nbsp;&nbsp;<em>ชะมะ</em>&nbsp;&nbsp;เราไม่ควรใช้&nbsp;&nbsp;เวลาของเราเที่ยวไปหาเงิน&nbsp;&nbsp;เพราะนั่นเป็นการใช้พลังแห่งความคิดที่ผิด&nbsp;&nbsp;จิตใจควรใช้ไป&nbsp;&nbsp;เพื่อเข้าใจความจำเป็นพื้นฐานของมนุษย์และควรจะแสดงออกอย่างน่าเชื่อถือได้&nbsp;&nbsp;พลัง&nbsp;&nbsp;แห่งความคิดควรพัฒนาร่วมกับบุคคลผู้เชื่อถือได้ในพระคัมภีร์&nbsp;&nbsp;เช่น&nbsp;&nbsp;นักบุญ&nbsp;&nbsp;พระอาจารย์&nbsp;&nbsp;ทิพย์&nbsp;&nbsp;และพวกที่ความคิดพัฒนาสูงมากแล้ว&nbsp;&nbsp;<em>สุคัฺ   ม</em>&nbsp;&nbsp;ความยินดีหรือความสุขควรเป็น&nbsp;&nbsp;ประโยชน์เพื่อพัฒนาความรู้ทิพย์แห่งคริชณะจิตสำนึก&nbsp;&nbsp;ในทำนองเดียวกัน&nbsp;&nbsp;สิ่งที่เจ็บปวด&nbsp;&nbsp;หรือก่อให้เกิดความทุกข์ก็คือไม่เป็นประโยชน์ในการพัฒนาคริชณะจิตสำนึก&nbsp;&nbsp;สิ่งใดที่เป็น&nbsp;&nbsp;ประโยชน์เพื่อพัฒนาคริชณะจิตสำนึกควรรับไว้&nbsp;&nbsp;และสิ่งใดที่ไม่เป็นประโยชน์ควรปฏิเสธ
  </p>
</div>

<div class="r r-lang-en r-paragraph">
  <p>
  <em>บฺ   ะวะ</em>&nbsp;&nbsp;การเกิด&nbsp;&nbsp;ควรเข้าใจว่าเกี่ยวเนื่องกับร่างกาย&nbsp;&nbsp;สำหรับดวงวิญญาณไม่มี&nbsp;&nbsp;ทั้งการเกิดและการตาย&nbsp;&nbsp;ซึ่งกล่าวไว้แล้วในตอนต้นของ&nbsp;&nbsp;<em>ภควัต-คีตา</em>&nbsp;&nbsp;การเกิดและการ&nbsp;&nbsp;ตายสัมพันธ์กับร่างกายของเราในโลกวัตถุ&nbsp;&nbsp;ความกลัว&nbsp;&nbsp;เนื่องมาจากความวิตกกังวล&nbsp;&nbsp;เกี่ยวกับอนาคต&nbsp;&nbsp;บุคคลในคริชณะจิตสำนึกไม่มีความกลัว&nbsp;&nbsp;เพราะจากกิจกรรมของเขา&nbsp;&nbsp;มั่นใจได้ว่าจะกลับคืนสู่ท้องฟ้าทิพย์คืนสู่เหย้าสู่องค์ภควานอย่างแน่นอน&nbsp;&nbsp;ฉะนั้น&nbsp;&nbsp;อนาคต&nbsp;&nbsp;จึงสว่างไสวมาก&nbsp;&nbsp;อย่างไรก็ดี&nbsp;&nbsp;บุคคลอื่นไม่รู้ว่าอนาคตจะเป็นเช่นไร&nbsp;&nbsp;และไม่รู้ว่าชาติหน้า&nbsp;&nbsp;จะเป็นอะไร&nbsp;&nbsp;ดังนั้น&nbsp;&nbsp;จึงอยู่ในความวิตกกังวลตลอดเวลา&nbsp;&nbsp;หากเราต้องการเป็นอิสระจาก&nbsp;&nbsp;ความวิตกกังวล&nbsp;&nbsp;วิธีที่ดีที่สุดคือเข้าใจคริชณะและสถิตในคริชณะจิตสำนึกเสมอ&nbsp;&nbsp;เช่นนี้&nbsp;&nbsp;จะทำให้เราเป็นอิสระจากความกลัวทั้งหมด&nbsp;&nbsp;ใน<em>ชรีมัด-บฺ   ากะวะธัม</em>&nbsp;&nbsp;(11.2.37)&nbsp;&nbsp;กล่าวไว้&nbsp;&nbsp;ว่า&nbsp;&nbsp;<em>บฺ   ะยัม&nbsp;&nbsp;ดวิทียาบิฺ   นิเวชะทะฮ&nbsp;&nbsp;สยาท</em>&nbsp;&nbsp;ความกลัวเกิดจากการที่เราซึมซาบอยู่ในพลังงาน&nbsp;&nbsp;แห่งความหลง&nbsp;&nbsp;แต่พวกที่เป็นอิสระจากพลังงานแห่งความหลง&nbsp;&nbsp;มั่นใจว่าตนเองไม่ใช่&nbsp;&nbsp;ร่างกายวัตถุ&nbsp;&nbsp;แต่เป็นละอองอณูขององค์ภควาน&nbsp;&nbsp;และปฏิบัติในการรับใช้ทิพย์ต่อพระองค์&nbsp;&nbsp;จึงไม่มีอะไรน่ากลัว&nbsp;&nbsp;อนาคตของพวกเขาสว่างไสวมาก&nbsp;&nbsp;ความกลัวนี้เป็นสภาวะของบุคคล&nbsp;&nbsp;ผู้ไม่มีคริชณะจิตสำนึก&nbsp;&nbsp;<em>อบฺ   ะยัม</em>&nbsp;&nbsp;หรือความไม่กลัวเป็นไปได้สำหรับบุคคลที่อยู่ในคริชณะ&nbsp;&nbsp;จิตสำนึกเท่านั้น
  </p>
</div>

<div class="r r-lang-en r-paragraph">
  <p>
  <em>อฮิมสา</em>&nbsp;&nbsp;การไม่เบียดเบียนหมายความว่า&nbsp;&nbsp;เราไม่ควรทำสิ่งใดที่จะทำให้ผู้อื่นได้&nbsp;&nbsp;รับความทุกข์หรือสับสน&nbsp;&nbsp;กิจกรรมทางวัตถุที่บรรดานักการเมือง&nbsp;&nbsp;นักสังคมสงเคราะห์&nbsp;&nbsp;คนใจบุญ&nbsp;&nbsp;ฯลฯ&nbsp;&nbsp;มากมายให้สัญญา&nbsp;&nbsp;ไม่ได้ทำให้เกิดผลดีมาก&nbsp;&nbsp;เพราะว่าพวกนักการเมือง&nbsp;&nbsp;และคนใจบุญเหล่านี้ไม่มีวิสัยทัศน์ที่เป็นทิพย์&nbsp;&nbsp;และไม่รู้ว่าอะไรคือประโยชน์ที่แท้จริงของ&nbsp;&nbsp;สังคมมนุษย์&nbsp;&nbsp;<em>อฮิมสา</em>&nbsp;&nbsp;หมายความว่า&nbsp;&nbsp;ผู้คนควรได้รับการฝึกฝนให้ใช้ร่างกายมนุษย์เพื่อให้&nbsp;&nbsp;ได้รับประโยชน์สมบูรณ์สูงสุดเท่าที่จะเป็นไปได้&nbsp;&nbsp;ร่างกายมนุษย์มีไว้เพื่อความรู้แจ้งทิพย์&nbsp;&nbsp;ดังนั้น&nbsp;&nbsp;ขบวนการใด&nbsp;&nbsp;ๆ&nbsp;&nbsp;หรือคณะกรรมาธิการใด&nbsp;&nbsp;ๆ&nbsp;&nbsp;ที่ไม่นำไปสู่จุดมุ่งหมายนี้&nbsp;&nbsp;กระทำการ&nbsp;&nbsp;เบียดเบียนต่อร่างกายมนุษย์&nbsp;&nbsp;บุคคลที่ส่งเสริมความสุขทิพย์ในอนาคตของผู้คนโดยทั่วไป&nbsp;&nbsp;เรียกว่าผู้ไม่เบียดเบียน
  </p>
</div>

<div class="r r-lang-en r-paragraph">
  <p>
  <em>สะมะทา</em>&nbsp;&nbsp;แปลว่าอุเบกขา&nbsp;&nbsp;หมายถึงปราศจากความยึดติดและความเกลียด&nbsp;&nbsp;ชัง&nbsp;&nbsp;การยึดติดมากหรือการรังเกียจมากไม่ใช่สิ่งที่ดีที่สุด&nbsp;&nbsp;โลกวัตถุนี้ควรยอมรับโดย&nbsp;&nbsp;ปราศจากการยึดติดหรือความรังเกียจ&nbsp;&nbsp;อะไรที่เอื้ออำนวยต่อการดำเนินงานในคริชณะ&nbsp;&nbsp;จิตสำนึกควรยอมรับไว้&nbsp;&nbsp;และอะไรที่ไม่เอื้ออำนวยควรปฏิเสธ&nbsp;&nbsp;เช่นนี้เรียกว่า&nbsp;&nbsp;<em>สะมะทา</em>&nbsp;&nbsp;หรืออุเบกขา&nbsp;&nbsp;บุคคลในคริชณะจิตสำนึกไม่มีอะไรที่จะปฏิเสธและไม่มีอะไรที่ต้องยอมรับ&nbsp;&nbsp;นอกจากสิ่งนั้นมีประโยชน์ใช้สอยในการดำเนินงานในคริชณะจิตสำนึก
  </p>
</div>

<div class="r r-lang-en r-paragraph">
  <p>
  <em>ทุชทิ</em>&nbsp;&nbsp;ความพึงพอใจ&nbsp;&nbsp;หมายความว่า&nbsp;&nbsp;เราไม่ควรกระตือรือร้นในการสะสมสิ่งของ&nbsp;&nbsp;วัตถุมากยิ่งขึ้นด้วยกิจกรรมที่ไม่จำเป็น&nbsp;&nbsp;เราควรพึงพอใจกับสิ่งต่าง&nbsp;&nbsp;ๆ&nbsp;&nbsp;ที่ได้รับมาด้วย&nbsp;&nbsp;พระกรุณาธิคุณขององค์ภควาน&nbsp;&nbsp;เช่นนี้เรียกว่าความพึงพอใจ&nbsp;&nbsp;<em>ทะพัส</em>&nbsp;&nbsp;หมายถึงความ&nbsp;&nbsp;สมถะหรือการบำเพ็ญเพียร&nbsp;&nbsp;มีกฎเกณฑ์มากมายในคัมภีร์พระเวทที่นำมาปฏิบัติได้&nbsp;&nbsp;ณ&nbsp;&nbsp;ที่&nbsp;&nbsp;นี้&nbsp;&nbsp;เช่น&nbsp;&nbsp;การตื่นนอนแต่เช้า&nbsp;&nbsp;และการอาบน้ำ&nbsp;&nbsp;บางครั้งลำบากมากที่ต้องตื่นนอนแต่เช้าตรู่&nbsp;&nbsp;แต่ความยากลำบากใด&nbsp;&nbsp;ๆ&nbsp;&nbsp;ที่เราอาสาปฏิบัติและอาจได้รับความทุกข์เช่นนี้เรียกว่าการ&nbsp;&nbsp;บำเพ็ญเพียร&nbsp;&nbsp;ในทำนองเดียวกัน&nbsp;&nbsp;มีข้อกำหนดให้อดอาหารในวันสำคัญของเดือน&nbsp;&nbsp;เราอาจ&nbsp;&nbsp;ไม่มีแนวโน้มที่จะปฏิบัติการอดอาหารเช่นนี้&nbsp;&nbsp;แต่เนื่องจากความมุ่งมั่นที่จะเจริญก้าวหน้า&nbsp;&nbsp;ในศาสตร์แห่งคริชณะจิตสำนึก&nbsp;&nbsp;เราควรยอมรับความลำบากทางร่างกายเช่นนี้เมื่อได้&nbsp;&nbsp;รับคำแนะนำ&nbsp;&nbsp;อย่างไรก็ดี&nbsp;&nbsp;เราไม่ควรอดอาหารโดยไม่จำเป็นหรือขัดต่อคำสั่งสอนของ&nbsp;&nbsp;พระเวท&nbsp;&nbsp;และไม่ควรอดอาหารเพื่อจุดมุ่งหมายทางการเมืองเพราะอยู่ในระดับอวิชชา&nbsp;&nbsp;ตามคำอธิบาย&nbsp;&nbsp;<em>ภควัต-คีตา</em>&nbsp;&nbsp;สิ่งใดที่ทำไปในระดับอวิชชาหรือตัณหาจะไม่ทำให้เจริญ&nbsp;&nbsp;ก้าวหน้าในวิถีทิพย์&nbsp;&nbsp;สิ่งใดที่ทำไปในระดับแห่งความดีทำให้เราเจริญขึ้น&nbsp;&nbsp;อย่างไรก็ดี&nbsp;&nbsp;การ&nbsp;&nbsp;อดอาหารตามคำสั่งสอนของคัมภีร์พระเวทจะประเทืองความรู้ทิพย์
  </p>
</div>

<div class="r r-lang-en r-paragraph">
  <p>
  เกี่ยวกับการให้ทานเราควรให้ห้าสิบเปอร์เซ็นต์ของรายได้เพื่อจุดมุ่งหมายที่&nbsp;&nbsp;ดี&nbsp;&nbsp;แล้วอะไรคือจุดมุ่งหมายที่ดี?&nbsp;&nbsp;นั่นคือการปฏิบัติที่สัมพันธ์กับคริชณะจิตสำนึกเช่นนี้ไม่&nbsp;&nbsp;เป็นเพียงจุดมุ่งหมายแค่ดีเท่านั้น&nbsp;&nbsp;แต่ยังเป็นจุดมุ่งหมายที่ดีที่สุดเพราะว่าคริชณะดี&nbsp;&nbsp;จุดมุ่ง&nbsp;&nbsp;หมายของพระองค์ก็ทรงดีเช่นกัน&nbsp;&nbsp;ดังนั้น&nbsp;&nbsp;การให้ทานควรให้กับบุคคลผู้ปฏิบัติในคริชณะ&nbsp;&nbsp;จิตสำนึก&nbsp;&nbsp;วรรณกรรมพระเวทได้กล่าวไว้ว่า&nbsp;&nbsp;การให้ทานควรให้กับ&nbsp;&nbsp;<em>บระฮมะณะ</em>&nbsp;&nbsp;หรือ&nbsp;&nbsp;พราหมณ์เช่นนี้ยังถือปฏิบัติกันอยู่&nbsp;&nbsp;ถึงแม้ว่าจะไม่ดีทีเดียวตามคำสั่งสอนของพระเวท&nbsp;&nbsp;แต่&nbsp;&nbsp;คำสั่งสอนก็คือการให้ทานควรให้แก่&nbsp;&nbsp;<em>บระฮมะณะ</em>&nbsp;&nbsp;เพราะเหตุใด?&nbsp;&nbsp;เพราะ&nbsp;&nbsp;<em>บระฮมะณะ</em>&nbsp;&nbsp;ปฏิบัติในการพัฒนาความรู้ทิพย์ที่สูงกว่า&nbsp;&nbsp;เป็นผู้ที่อุทิศตนเสียสละชีวิตทั้งชีวิตในการ&nbsp;&nbsp;เข้าใจ&nbsp;&nbsp;<em>บระฮมัน,&nbsp;&nbsp;บระฮมะ&nbsp;&nbsp;จานาทีทิ&nbsp;&nbsp;บราฮมะณะฮ</em>&nbsp;&nbsp;ผู้ที่รู้&nbsp;&nbsp;<em>บระฮมัน</em>&nbsp;&nbsp;เรียกว่า&nbsp;&nbsp;<em>บระฮมะณะ</em>&nbsp;&nbsp;ดังนั้น&nbsp;&nbsp;การให้ทานจึงถวายให้&nbsp;&nbsp;<em>บระฮมะณะ</em>&nbsp;&nbsp;เพราะท่านปฏิบัติในการรับใช้ทิพย์อยู่เสมอจึง&nbsp;&nbsp;ไม่มีเวลาทำมาหาเลี้ยงชีพ&nbsp;&nbsp;วรรณกรรมพระเวทกล่าวว่าการให้ทานควรให้กับผู้ที่อยู่ใน&nbsp;&nbsp;ระดับชีวิตสละโลก&nbsp;&nbsp;<em>สันนยาสี</em>&nbsp;&nbsp;ด้วยเช่นกัน&nbsp;&nbsp;<em>สันนยาสี</em>&nbsp;&nbsp;ภิกขาจารไปตามบ้านไม่ใช่เพื่อเงิน&nbsp;&nbsp;แต่เพื่อจุดมุ่งหมายในการเผยแพร่หลักธรรม&nbsp;&nbsp;ระบบก็คือพวก&nbsp;&nbsp;<em>สันนยาสี</em>&nbsp;&nbsp;ไปตามบ้านเพื่อ&nbsp;&nbsp;ปลุกคฤหัสถ์ให้ตื่นจากอวิชชา&nbsp;&nbsp;เพราะพวกคฤหัสถ์ปฏิบัติภารกิจทางครอบครัวจนลืม&nbsp;&nbsp;จุดมุ่งหมายที่แท้จริงของชีวิต&nbsp;&nbsp;การปลุกคริชณะจิตสำนึกให้พวกคฤหัสถ์จึงเป็นภารกิจ&nbsp;&nbsp;ของ&nbsp;&nbsp;<em>สันนยาสี</em>&nbsp;&nbsp;ในรูปของภิกขุที่ไปเยี่ยมและส่งเสริมให้คฤหัสถ์มีคริชณะจิตสำนึก&nbsp;&nbsp;ดัง&nbsp;&nbsp;ที่ได้กล่าวไว้ในคัมภีร์พระเวทว่าเราควรตื่นขึ้นและบรรลุถึงสิ่งที่ควรจะได้รับในชีวิตร่าง&nbsp;&nbsp;มนุษย์นี้&nbsp;&nbsp;ความรู้และวิธีการนี้&nbsp;&nbsp;<em>สันนยาสี</em>&nbsp;&nbsp;เป็นผู้แจกจ่าย&nbsp;&nbsp;ดังนั้น&nbsp;&nbsp;การให้ทานจึงควรให้แก่ผู้ที่&nbsp;&nbsp;อยู่ในระดับชีวิตสละโลก&nbsp;&nbsp;ให้แก่&nbsp;&nbsp;<em>บระฮมะณะ</em>&nbsp;&nbsp;และให้กับพวกที่มีจุดมุ่งหมายที่ดีในทำนอง&nbsp;&nbsp;เดียวกันนี้&nbsp;&nbsp;ไม่ใช่ไปให้แก่พวกที่ทำตามอำเภอใจ
  </p>
</div>

<div class="r r-lang-en r-paragraph">
  <p>
  <em>ยะชะ</em>&nbsp;&nbsp;ชื่อเสียง&nbsp;&nbsp;ควรเป็นไปตามที่องค์เชธันญะตรัส&nbsp;&nbsp;บุคคลมีชื่อเสียงดีเมื่อมาเป็น&nbsp;&nbsp;สาวกผู้ยิ่งใหญ่&nbsp;&nbsp;นั่นคือชื่อเสียงที่แท้จริง&nbsp;&nbsp;หากผู้ใดมาเป็นบุคคลผู้ยิ่งใหญ่ในคริชณะจิตสำนึก&nbsp;&nbsp;และเป็นที่รู้โดยทั่วกัน&nbsp;&nbsp;เขาเป็นผู้มีชื่อเสียงที่แท้จริง&nbsp;&nbsp;นอกนั้นไม่ถือว่าเป็นผู้มีชื่อเสียง
  </p>
</div>

<div class="r r-lang-en r-paragraph">
  <p>
  คุณสมบัติทั้งหลายเหล่านี้ปรากฏอยู่ทั่วจักรวาลทั้งในสังคมมนุษย์และใน&nbsp;&nbsp;สังคมเทวดา&nbsp;&nbsp;มีรูปแบบของมนุษย์มากมายในดาวเคราะห์อื่น&nbsp;&nbsp;ๆ&nbsp;&nbsp;และคุณสมบัติเหล่านี้ก็&nbsp;&nbsp;มีอยู่&nbsp;&nbsp;สำหรับผู้ที่ปรารถนาความเจริญก้าวหน้าในคริชณะจิตสำนึก&nbsp;&nbsp;คริชณะทรงสร้าง&nbsp;&nbsp;คุณสมบัติทั้งหลายเหล่านี้&nbsp;&nbsp;แต่บุคคลจะพัฒนาด้วยตนเองภายใน&nbsp;&nbsp;ผู้ปฏิบัติในการอุทิศตน&nbsp;&nbsp;เสียสละรับใช้องค์ภควาน&nbsp;&nbsp;จะพัฒนาคุณสมบัติที่ดีทั้งหลายซึ่งพระองค์ทรงเป็นผู้จัดการ
  </p>
</div>

<div class="r r-lang-en r-paragraph">
  <p>
  ทุกสิ่งทุกอย่างที่เราพบไม่ว่าดีหรือเลว&nbsp;&nbsp;คริชณะทรงเป็นแหล่งกำเนิด&nbsp;&nbsp;ไม่มีสิ่งใด&nbsp;&nbsp;ปรากฏตัวเองในโลกวัตถุนี้ที่ไม่ได้อยู่ในคริชณะ&nbsp;&nbsp;นั่นคือความรู้&nbsp;&nbsp;ถึงแม้เราทราบว่าสิ่งต่างๆ&nbsp;&nbsp;สถิตแตกต่างกันไป&nbsp;&nbsp;เราควรรู้แจ้งว่าทุกสิ่งทุกอย่างหลั่งไหลมาจากชรีคริชณะ
  </p>
</div>

    <div class="row">
        <div class="col-12">
            <ul class="mini-pager mt-2 pb-4">
                
                    <li class="pager-prev"><a class="btn" href="../../10/3">
                        <i class="fa fa-chevron-left"></i>
                        
                            
                            Previous
                        
                    </a></li>

                
                
                    <li class="pager-next"><a class="btn" href="../../10/6">
                        
                            
                            Next
                        
                        <i class="fa fa-chevron-right"></i>
                    </a></li>
                
            </ul>
        </div>
    </div>



</div>
</body>
</html>
