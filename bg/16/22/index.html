<!DOCTYPE html>

<html lang="en" class="no-js">
<head>
    <!-- Required meta tags always come first -->
    <meta charset="utf-8">
    <meta name="viewport" content="width=device-width, initial-scale=1, shrink-to-fit=no">
    <meta http-equiv="x-ua-compatible" content="ie=edge">

    <title>ภควัต-คีตา ฉบับเดิม โศลก 16.22</title>
    <meta name="description" content="" />

    <link rel="stylesheet" type="text/css" href="/vedabase.css">
</head>
<body class="has-floating-menu template-chapter-advanced use-serif justify-text" font-size="3">

<div class="container first-container">



<h1 style="text-align:center;">ภควัต-คีตา ฉบับเดิม</h1>
<div class="bb r-verse">
  <h1>
  โศลก 22
  </h1>
</div>

<div class="r r-lang-en r-verse-text">
  
  <em>เอไทร วิมุคทะฮ คะอุนเทยะ<br />ทะโม-ดวาไรส ทริบิฺร นะระฮ</em><br /><em>อาชะระทิ อาทมะนะฮ ชเรยัส<br />ทะโท ยาทิ พะราม กะทิม</em>
  
</div>

<div class="r r-lang-en r-synonyms">
  <p>
  <em>เอไทฮ</em>&nbsp;&nbsp;-&nbsp;&nbsp;จากสิ่งเหล่านี้, <em>วิมุคทะฮ</em>&nbsp;&nbsp;-&nbsp;&nbsp;หลุดพ้น, <em>คะอุนเทยะ</em>&nbsp;&nbsp;-&nbsp;&nbsp;โอ้ โอรสพระนางคุนที, <em>ทะมะฮ- ดวาไรฮ</em>&nbsp;&nbsp;-&nbsp;&nbsp;จากประตูแห่งอวิชชา, <em>ทริบิฺฮ</em>&nbsp;&nbsp;-&nbsp;&nbsp;สามประตู, <em>นะระฮ</em>&nbsp;&nbsp;-&nbsp;&nbsp;บุคคล, <em>อาชะระทิ</em>&nbsp;&nbsp;-&nbsp;&nbsp;ปฏิบัติ, <em>อาทมะนะฮ</em>&nbsp;&nbsp;-&nbsp;&nbsp;เพื่อตัวเอง, <em>ชะเรยะฮ</em>&nbsp;&nbsp;-&nbsp;&nbsp;พร, ทะทะฮ-หลังจากนั้น, <em>ยาทิ</em>&nbsp;&nbsp;-&nbsp;&nbsp;เขาไป, พะราม- สูงสุด, กะทิม-จุดหมายปลายทาง
  </p>
</div>

<div class="wrapper-translation">
  <h2 class="section-title">
  <em>คำแปล</em>
  <h2>
</div>

<div class="r r-lang-en r-translation">
  <p>
  มนุษย์ผู้หลบหนีประตูทั้งสามที่นำไปสู่นรกนี้ได้&nbsp;&nbsp;โอ้&nbsp;&nbsp;โอรสพระนางคุนที&nbsp;&nbsp;ปฏิบัติสิ่ง&nbsp;&nbsp;ที่จะนำมาซึ่งความรู้แจ้งแห่งตน&nbsp;&nbsp;และค่อย&nbsp;&nbsp;ๆ&nbsp;&nbsp;บรรลุถึงจุดหมายปลายทางสูงสุด
  </p>
</div>

<div class="wrapper-purport">
  <h2 class="section-title">
  <em>คำอธิบาย</em>
  <h2>
</div>

<div class="r r-lang-en r-paragraph">
  <p>
  เราควรระวังเป็นอย่างมากเกี่ยวกับศัตรูทั้งสามตัวของชีวิตมนุษย์คือ&nbsp;&nbsp;ราคะ&nbsp;&nbsp;ความโกรธ&nbsp;&nbsp;และความโลภ&nbsp;&nbsp;บุคคลที่เป็นอิสระจากราคะ&nbsp;&nbsp;ความโกรธ&nbsp;&nbsp;และความโลภได้&nbsp;&nbsp;มากเพียงใดความเป็นอยู่ของเขาก็จะบริสุทธิ์มากเพียงนั้น&nbsp;&nbsp;และจะสามารถปฏิบัติตาม&nbsp;&nbsp;กฎเกณฑ์ที่กำหนดไว้ในวรรณกรรมพระเวทได้&nbsp;&nbsp;จากการปฏิบัติตามหลักธรรมแห่งชีวิต&nbsp;&nbsp;มนุษย์&nbsp;&nbsp;เราจะค่อย&nbsp;&nbsp;ๆ&nbsp;&nbsp;ยกระดับตนเอง&nbsp;&nbsp;และค่อย&nbsp;&nbsp;ๆ&nbsp;&nbsp;พัฒนามาสู่ระดับแห่งความรู้แจ้ง&nbsp;&nbsp;ทิพย์&nbsp;&nbsp;ด้วยการปฏิบัติเช่นนี้&nbsp;&nbsp;หากโชคดีพอที่จะเจริญขึ้นมาถึงระดับแห่งคริชณะจิตสำนึก&nbsp;&nbsp;ความสำเร็จของเราก็รับประกันได้&nbsp;&nbsp;ในวรรณกรรมพระเวทมีวิถีทางแห่งการกระทำและ&nbsp;&nbsp;ผลของการกระทำ&nbsp;&nbsp;ซึ่งอธิบายเพื่อให้มาถึงระดับแห่งความบริสุทธิ์&nbsp;&nbsp;วิธีการทั้งหมดมีพื้น&nbsp;&nbsp;ฐานอยู่ที่การละทิ้ง&nbsp;&nbsp;ราคะ&nbsp;&nbsp;ความโลภ&nbsp;&nbsp;และความโกรธ&nbsp;&nbsp;จากการพัฒนาความรู้แห่งวิธีการ&nbsp;&nbsp;นี้&nbsp;&nbsp;เราสามารถพัฒนามาถึงสถานภาพสูงสุดในความรู้แจ้งแห่งตน&nbsp;&nbsp;ความรู้แจ้งแห่งตนนี้มี&nbsp;&nbsp;ความสมบูรณ์อยู่ในการอุทิศตนเสียสละรับใช้&nbsp;&nbsp;ในการอุทิศตนเสียสละรับใช้นั้นสามารถ&nbsp;&nbsp;รับประกันได้ถึงความหลุดพ้นของพันธวิญญาณ&nbsp;&nbsp;ดังนั้น&nbsp;&nbsp;ตามระบบพระเวทมีสถาบันแห่ง&nbsp;&nbsp;ชีวิตสี่ระดับและสี่อาชีพเรียกว่า&nbsp;&nbsp;ระบบวรรณะและระบบชีวิตทิพย์&nbsp;&nbsp;มีกฎเกณฑ์ที่แตก&nbsp;&nbsp;ต่างกันสำหรับวรรณะที่ไม่เหมือนกันหรือระดับของสังคมที่ไม่เหมือนกัน&nbsp;&nbsp;และหากผู้ใด&nbsp;&nbsp;สามารถปฏิบัติตาม&nbsp;&nbsp;เขาจะพัฒนามาถึงระดับสูงสุดแห่งความรู้แจ้งทิพย์โดยปริยาย&nbsp;&nbsp;และ&nbsp;&nbsp;จะได้รับความหลุดพ้นอย่างไม่ต้องสงสัย
  </p>
</div>

</div>
</body
</html>
