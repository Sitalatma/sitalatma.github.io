<!DOCTYPE html>

<html lang="en" class="no-js">
<head>
    <meta charset="utf-8">
    <meta name="viewport" content="width=device-width, initial-scale=1, shrink-to-fit=no">
    <meta http-equiv="x-ua-compatible" content="ie=edge">

    <title>ภควัต-คีตา ฉบับเดิม โศลก 17.3</title>
    <meta name="description" content="" />

    <link rel="stylesheet" type="text/css" href="/vedabase.css">
    <link href="https://fonts.googleapis.com/css?family=Taviraj" rel="stylesheet">
    <style>
     i {font-family: 'Taviraj', serif;font-size:1.1em;}
    </style>
</head>
<body class="has-floating-menu template-chapter-advanced use-serif justify-text" font-size="3">

<div class="container first-container">



<h1 style="text-align:center;"><a href="/bg">ภควัต-คีตา ฉบับเดิม</a></h1>
<div class="r r-title-small r-chapter">
  <h1>
    <a href="../../17">
       บทที่ สิบเจ็ด
    </a>
<!-- 17 -->
  </h1>
</div>
<div class="r r-lang-en r-chapter-title r-title">
  <h2 class="section-title">
    ระดับแห่งความศรัทธา
  <h2>
</div>
<div class="bb r-verse">
  <h1>
  โศลก 3
  </h1>
</div>

<div class="r r-lang-en r-verse-text">
  
  <i>สตฺตฺวานุรูปา สรฺวสฺย</i><br /><i>ศฺรทฺธา ภวติ ภารต</i><br /><i>ศฺรทฺธา-มโย ′ยํ ปุรุโษ</i><br /><i>โย ยจฺ-ฉฺรทฺธฮ ส เอว สฮ</i>
  
</div>

<div class="r r-lang-en r-synonyms">
  <p>
  <i>สตฺตฺว-อนุรูปา</i> - ตามความเป็นอยู่, <i>สรฺวสฺย</i> - ของทุกคน, <i>ศฺรทฺธา</i> - ความศรัทธา, <i>ภวติ</i> - มาเป็น, <i>ภารต</i> - โอ้ โอรสแห่ง ภรต, <i>ศฺรทฺธา</i> - ความศรัทธา, <i>มยฮ</i> - เต็ม ไปด้วย, <i>อยมฺ</i> - นี้, <i>ปุรุษฮ</i> - สิ่งมีชีวิต, <i>ยฮ</i> - ผู้ซึ่ง, <i>ยตฺ</i> - ซึ่งมี, <i>ศฺรทฺธฮ</i> - ความศรัทธา, <i>สฮ</i> - ดังนั้น, <i>เอว</i> - แน่นอน, <i>สฮ</i> - เขา
  </p>
</div>

<div class="wrapper-translation">
  <h2 class="section-title">
  <i>คำแปล</i>
  <h2>
</div>

<div class="r r-lang-en r-translation">
  <p>
  โอ้&nbsp;&nbsp;โอรสแห่ง&nbsp;&nbsp;<i>ภรต</i>&nbsp;&nbsp;ตามความเป็นอยู่ภายใต้ระดับต่าง&nbsp;&nbsp;ๆ&nbsp;&nbsp;ของธรรมชาติ&nbsp;&nbsp;เขาวน&nbsp;&nbsp;เวียนอยู่กับความศรัทธาบางชนิด&nbsp;&nbsp;กล่าวว่าสิ่งมีชีวิตอยู่ในความศรัทธาบางชนิด&nbsp;&nbsp;ตามระดับที่เขาได้รับมา
  </p>
</div>

<div class="">
  <h2 class="section-title">
  <i>คำอธิบาย</i>
  <h2>
</div>

<div class="r r-lang-en r-paragraph">
  <p>
  ทุกคนมีความศรัทธาบางอย่าง&nbsp;&nbsp;ไม่ว่าจะเป็นใคร&nbsp;&nbsp;แต่ความศรัทธาพิจารณาว่าอยู่ในความดี&nbsp;&nbsp;ตัณหา&nbsp;&nbsp;หรืออวิชชา&nbsp;&nbsp;ตามธรรมชาติที่ตนได้รับมา&nbsp;&nbsp;ดังนั้น&nbsp;&nbsp;ตามความศรัทธาโดยเฉพาะนี้เราจึงมาคบหากับบุคคลบางประเภท&nbsp;&nbsp;ดังที่ได้กล่าวไว้ในบทที่สิบห้า&nbsp;&nbsp;ความจริงคือ&nbsp;&nbsp;ทุก&nbsp;&nbsp;ๆ&nbsp;&nbsp;ชีวิตเดิมทีเป็นละอองอณูขององค์&nbsp;&nbsp;<i>ภควานฺ</i>&nbsp;&nbsp;ฉะนั้น&nbsp;&nbsp;เดิมทีตัวเราเป็นทิพย์อยู่เหนือระดับแห่งธรรมชาติวัตถุทั้งหลาย&nbsp;&nbsp;แต่เมื่อลืมความสัมพันธ์กับบุคลิกภาพสูงสุดแห่งพระเจ้าและมาสัมผัสกับธรรมชาติวัตถุในพันธชีวิต&nbsp;&nbsp;ก่อให้เกิดสถานภาพของตัวเองด้วยการมาคบหาสมาคมกับธรรมชาติวัตถุระดับต่าง&nbsp;&nbsp;ๆ&nbsp;&nbsp;ผลแห่งความศรัทธาและความเป็นอยู่ที่ผิดธรรมชาติเป็นเพียงวัตถุเท่านั้น&nbsp;&nbsp;ถึงแม้อาจปฏิบัติตามความรู้สึกว่าประทับใจบางอย่าง&nbsp;&nbsp;หรือตามแนวคิดชีวิตบางอย่าง&nbsp;&nbsp;เดิมทีตัวเราเป็น&nbsp;&nbsp;<i>นิรฺคุณ</i>&nbsp;&nbsp;หรือเป็นทิพย์&nbsp;&nbsp;ดังนั้น&nbsp;&nbsp;ต้องชะล้างมลทินทางวัตถุที่ครอบงำตัวเราเพื่อจะได้รับความสัมพันธ์ที่มีต่อองค์<i>ภควานฺ</i>&nbsp;&nbsp;กลับคืนมา&nbsp;&nbsp;ซึ่งเป็นวิถีทางเดียวที่จะกลับคืนไปโดยไม่มีความกลัว&nbsp;&nbsp;และนั่นคือ<i>กฺริษฺณ</i>&nbsp;&nbsp;จิตสำนึก&nbsp;&nbsp;หากสถิตใน&nbsp;&nbsp;<i>กฺริษฺณ</i>&nbsp;&nbsp;จิตสำนึกวิถีทางนี้รับประกันได้ในการพัฒนาไปสู่ระดับแห่งความสมบูรณ์&nbsp;&nbsp;หากไม่ปฏิบัติตามวิธีเพื่อการรู้แจ้งแห่งตนนี้&nbsp;&nbsp;แน่นอนว่าเราจะต้องประพฤติตนภายใต้อิทธิพลของระดับต่าง&nbsp;&nbsp;ๆ&nbsp;&nbsp;แห่งธรรมชาติ
  </p>
</div>

<div class="r r-lang-en r-paragraph">
  <p>
  คำว่า&nbsp;&nbsp;<i>ศฺรทฺธา</i>&nbsp;&nbsp;หรือ&nbsp;&nbsp;“ศรัทธา”&nbsp;&nbsp;มีความสำคัญมากในโศลกนี้&nbsp;&nbsp;<i>ศฺรทฺธา</i>&nbsp;&nbsp;หรือความศรัทธาเดิมทีออกมาจากระดับความดี&nbsp;&nbsp;ความศรัทธาของเราอาจมีอยู่ในเทวดาในพระเจ้าบางองค์ที่สร้างขึ้นมา&nbsp;&nbsp;หรือในการคาดคะเนทางจิตบางอย่าง&nbsp;&nbsp;ความศรัทธาอันแน่วแน่ถือว่าเป็นผลผลิตของระดับความดีทางวัตถุ&nbsp;&nbsp;แต่ในสภาวะชีวิตวัตถุไม่มีงานใดที่มีความบริสุทธิ์โดยสมบูรณ์&nbsp;&nbsp;มันจะเป็นการผสมผสานซึ่งไม่ใช่ความดีบริสุทธิ์ความดีบริสุทธิ์เป็นทิพย์&nbsp;&nbsp;ในความดีบริสุทธิ์เราสามารถเข้าใจธรรมชาติอันแท้จริงของบุคลิกภาพสูงสุดแห่งพระเจ้า&nbsp;&nbsp;ตราบใดที่ความศรัทธาไม่อยู่ในความดีบริสุทธิ์อย่างสมบูรณ์&nbsp;&nbsp;ความศรัทธาอยู่ภายใต้มลทินจากหนึ่งในระดับของธรรมชาติวัตถุ&nbsp;&nbsp;ระดับอันเป็นมลทินของธรรมชาติวัตถุแผ่ขยายไปถึงหัวใจ&nbsp;&nbsp;ฉะนั้น&nbsp;&nbsp;ตามสถานภาพของหัวใจในการที่มาสัมผัสกับระดับแห่งธรรมชาติวัตถุโดยเฉพาะของตน&nbsp;&nbsp;ความศรัทธาจึงมั่นคง&nbsp;&nbsp;ควรเข้าใจว่าหากหัวใจอยู่ในระดับความดีความศรัทธาของเราก็อยู่ในระดับความดีเช่นกัน&nbsp;&nbsp;หากหัวใจอยู่ในระดับตัณหาความศรัทธาของเราก็อยู่ในระดับตัณหาเช่นกัน&nbsp;&nbsp;และหากหัวใจอยู่ในระดับความมืด&nbsp;&nbsp;ความหลง&nbsp;&nbsp;ความศรัทธาของเราก็เป็นมลทินเช่นเดียวกัน&nbsp;&nbsp;ดังนั้น&nbsp;&nbsp;เราพบความศรัทธาต่าง&nbsp;&nbsp;ๆ&nbsp;&nbsp;ในโลกนี้&nbsp;&nbsp;และมีศาสนาต่าง&nbsp;&nbsp;ๆ&nbsp;&nbsp;เนื่องมาจากความศรัทธาที่แตกต่างกัน&nbsp;&nbsp;หลักธรรมอันแท้จริงของความศรัทธาแห่งศาสนาสถิตในระดับความดีบริสุทธิ์&nbsp;&nbsp;แต่เนื่องจากหัวใจที่แปดเปื้อนเราจึงพบหลักธรรมศาสนาที่แตกต่างกัน&nbsp;&nbsp;ดังนั้น&nbsp;&nbsp;ตามความศรัทธาในระดับต่าง&nbsp;&nbsp;ๆ&nbsp;&nbsp;จึงมีการบูชาที่แตกต่างกัน
  </p>
</div>

    <div class="row">
        <div class="col-12">
            <ul class="mini-pager mt-2 pb-4">
                
                    <li class="pager-prev"><a class="btn" href="../../17/2">
                        <i class="fa fa-chevron-left"></i>
                        
                            
                            Previous
                        
                    </a></li>

                
                
                    <li class="pager-next"><a class="btn" href="../../17/4">
                        
                            
                            Next
                        
                        <i class="fa fa-chevron-right"></i>
                    </a></li>
                
            </ul>
        </div>
    </div>



</div>
</body>
</html>
