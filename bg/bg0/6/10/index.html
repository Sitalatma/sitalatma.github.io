<!DOCTYPE html>

<html lang="en" class="no-js">
<head>
    <meta charset="utf-8">
    <meta name="viewport" content="width=device-width, initial-scale=1, shrink-to-fit=no">
    <meta http-equiv="x-ua-compatible" content="ie=edge">

    <title>ภควัต-คีตา ฉบับเดิม โศลก 6.10</title>
    <meta name="description" content="" />

    <link rel="stylesheet" type="text/css" href="/vedabase.css">
</head>
<body class="has-floating-menu template-chapter-advanced use-serif justify-text" font-size="3">

<div class="container first-container">



<h1 style="text-align:center;"><a href="/bg0">ภควัต-คีตา ฉบับเดิม</a></h1>
<div class="r r-title-small r-chapter">
  <h1>
    <a href="../../6">
       บทที่ หก
    </a>
<!-- 6 -->
  </h1>
</div>
<div class="r r-lang-en r-chapter-title r-title">
  <h2 class="section-title">
    ดฺยานะ-โยกะ
  <h2>
</div>
<div class="bb r-verse">
  <h1>
  โศลก 10
  </h1>
</div>

<div class="r r-lang-en r-verse-text">
  
  <em>โยกี ยุนจีทะ สะทะทัม</em><br /><em>อาทมานัม ระฮะสิ สทิฺทะฮ</em><br /><em>เอคาคี ยะทะ-ชิททาทมา<br />นิราชีร อพะริกระฮะฮ</em>
  
</div>

<div class="r r-lang-en r-synonyms">
  <p>
  <em>โยกี</em>&nbsp;&nbsp;-&nbsp;&nbsp;นักทิพย์นิยม, <em>ยุนจีทะ</em>&nbsp;&nbsp;-&nbsp;&nbsp;ต้องทำสมาธิในคริชณะจิตสำนึก, <em>สะทะทัม</em>&nbsp;&nbsp;-&nbsp;&nbsp;ตลอดเวลา, <em>อาทมานัม</em>&nbsp;&nbsp;-&nbsp;&nbsp;ตัวเขา (ด้วยร่างกาย จิตใจ และชีวิต ), <em>ระฮะสิ</em>&nbsp;&nbsp;-&nbsp;&nbsp;ในที่สันโดษ, <em>สทิฺทะฮ</em>&nbsp;&nbsp;-&nbsp;&nbsp;สถิต, <em>เอคาคี</em>&nbsp;&nbsp;-&nbsp;&nbsp;คนเดียว, <em>ยะทะ-ชิททะ-อาทมา</em>&nbsp;&nbsp;-&nbsp;&nbsp;ระวังอยู่ในจิตใจเสมอ, <em>นิราชีฮ</em>&nbsp;&nbsp;-&nbsp;&nbsp;ไม่ถูกสิ่งใดยั่วยวน, <em>อพะริกระฮะฮ</em>&nbsp;&nbsp;-&nbsp;&nbsp;ปราศจากความรู้สึกเป็นเจ้าของ
  </p>
</div>

<div class="wrapper-translation">
  <h2 class="section-title">
  <em>คำแปล</em>
  <h2>
</div>

<div class="r r-lang-en r-translation">
  <p>
  นักทิพย์นิยมควรปฏิบัติด้วยร่างกาย&nbsp;&nbsp;จิตใจ&nbsp;&nbsp;และชีวิตในความสัมพันธ์กับองค์ภควานเสมอ&nbsp;&nbsp;เขาควรอยู่คนเดียวในที่สันโดษ&nbsp;&nbsp;ควรควบคุมจิตใจของตนเองด้วยความระมัดระวังอยู่ตลอดเวลา&nbsp;&nbsp;และควรเป็นอิสระจากความต้องการและความรู้สึกเป็นเจ้าของ
  </p>
</div>

<div class="wrapper-purport">
  <h2 class="section-title">
  <em>คำอธิบาย</em>
  <h2>
</div>

<div class="r r-lang-en r-paragraph">
  <p>
  ชรีคริชณะทรงรู้แจ้งได้ในระดับต่าง&nbsp;&nbsp;ๆ&nbsp;&nbsp;กันเช่น&nbsp;&nbsp;<em>บระฮมัน.&nbsp;&nbsp;พะระมาทมา.</em>&nbsp;&nbsp;และ&nbsp;&nbsp;<em>ภควาน</em>&nbsp;&nbsp;คริชณะจิตสำนึกหมายความอย่างตรงประเด็นว่า&nbsp;&nbsp;ปฏิบัติตนในการรับใช้ทิพย์ด้วยความรักแด่องค์ภควานอยู่เสมอ&nbsp;&nbsp;แต่พวกที่ยึดติดกับ&nbsp;&nbsp;<em>บระฮมัน</em>&nbsp;&nbsp;อันไร้รูปลักษณ์&nbsp;&nbsp;หรือองค์อภิวิญญาณผู้ทรงประทับอยู่ภายในหัวใจก็เป็นส่วนหนึ่งของคริชณะจิตสำนึกเช่นกัน&nbsp;&nbsp;เพราะ&nbsp;&nbsp;<em>บระฮมัน</em>&nbsp;&nbsp;อันไร้รูปลักษณ์เป็นรัศมีทิพย์ของคริชณะ&nbsp;&nbsp;และอภิวิญญาณทรงเป็นส่วนที่แยกออกมาจากคริชณะซึ่งแผ่กระจายไปทั่ว&nbsp;&nbsp;ดังนั้น&nbsp;&nbsp;ผู้ไม่เชื่อในรูปลักษณ์และนักปฏิบัติสมาธิก็มีคริชณะจิตสำนึกทางอ้อมเช่นกัน&nbsp;&nbsp;บุคคลในคริชณะจิตสำนึกโดยตรงเป็นนักทิพย์นิยมสูงสุด&nbsp;&nbsp;เพราะสาวกเช่นนี้ทราบว่า&nbsp;&nbsp;<em>บระฮมัน</em>&nbsp;&nbsp;และ&nbsp;&nbsp;<em>พะระมาทมา</em>&nbsp;&nbsp;หมายความว่าอย่างไร&nbsp;&nbsp;ความรู้แห่งสัจธรรมของเขานั้นสมบูรณ์&nbsp;&nbsp;ในขณะที่ผู้ไม่เชื่อในรูปลักษณ์และโยคีผู้ทำสมาธิมีคริชณะจิตสำนึกที่ไม่สมบูรณ์
  </p>
</div>

<div class="r r-lang-en r-paragraph">
  <p>
  อย่างไรก็ดี&nbsp;&nbsp;ทั้งหมดนี้ได้แนะนำไว้&nbsp;&nbsp;ณ&nbsp;&nbsp;ที่นี้ให้ปฏิบัติในสายงานอาชีพของตนเองอยู่เสมอ&nbsp;&nbsp;เพื่ออาจมาถึงจุดสมบูรณ์สูงสุดได้ในไม่ช้าก็เร็ว&nbsp;&nbsp;ภารกิจข้อแรกของนักทิพย์นิยมคือตั้งจิตอยู่ที่คริชณะเสมอ&nbsp;&nbsp;เขาควรระลึกถึงคริชณะอยู่เสมอและไม่ลืมพระองค์แม้แต่เสี้ยววินาทีเดียว&nbsp;&nbsp;การตั้งจิตอยู่ที่องค์ภควานเรียกว่า&nbsp;&nbsp;<em>สมาดิฺ</em>&nbsp;&nbsp;หรือสมาธิ&nbsp;&nbsp;เพื่อให้จิตตั้งมั่นเขาควรดำรงอยู่อย่างสันโดษเสมอ&nbsp;&nbsp;และหลีกเลี่ยงการรบกวนจากอายตนะภายนอกควรระมัดระวังอย่างยิ่งในการรับเอาสภาวะที่เอื้อประโยชน์&nbsp;&nbsp;และปฏิเสธสภาวะที่ไม่เอื้อประโยชน์ที่จะมีผลกระทบต่อความรู้แจ้งแห่งตน&nbsp;&nbsp;และด้วยความมั่นใจอย่างสมบูรณ์&nbsp;&nbsp;เขาไม่ควรทะเยอทะยานกับสิ่งของวัตถุที่ไม่จำเป็นซึ่งจะพันธนาการตนเองด้วยความรู้สึกเป็นเจ้าของ
  </p>
</div>

<div class="r r-lang-en r-paragraph">
  <p>
  ความสมบูรณ์และข้อควรระวังทั้งหมดนี้ปฏิบัติได้อย่างสมบูรณ์เมื่ออยู่ในคริชณะจิตสำนึกโดยตรง&nbsp;&nbsp;เพราะว่าคริชณะจิตสำนึกโดยตรงหมายถึงการสละทิ้งตนเองเช่นนี้&nbsp;&nbsp;จึงเปิดโอกาสน้อยมากที่จะเป็นเจ้าของวัตถุ&nbsp;&nbsp;ชรีละ&nbsp;&nbsp;รูพะ&nbsp;&nbsp;โกสวามี&nbsp;&nbsp;แสดงลักษณะของคริชณะจิตสำนึกไว้ดังนี้
  </p>
</div>

<div class="r r-lang-en r-verse-text">
  
  <em>อนาสัคทัสยะ วิชะยาน<br />ยะทฺารฮัม อุพะยุนจะทะฮ</em><br /><em>นิรบันดฺะฮ คริชณะ-สัมบันเดฺ<br />ยุคทัม ไวรากยัม อุชยะเท</em>
  
</div>

<div class="r r-lang-en r-verse-text">
  
  <em>พราพันชิคะทะยา บุดดฺยา<br />ฮะริ-สัมบันดิฺ-วัสทุนะฮ</em><br /><em>มุมุคชุบิฺฮ พะริทยาโก<br />ไวรากยัม พัฺลกุ คัทฮยะเท</em>
  
</div>

<div class="r r-lang-en r-paragraph">
  <p>
  “เมื่อเขาไม่ยึดติดกับสิ่งใด&nbsp;&nbsp;แต่ในขณะเดียวกันยอมรับทุกสิ่งทุกอย่างในความสัมพันธ์กับคริชณะ&nbsp;&nbsp;เขาสถิตอย่างถูกต้องเหนือความเป็นเจ้าของ&nbsp;&nbsp;อีกด้านหนึ่ง&nbsp;&nbsp;ผู้ที่ปฏิเสธทุกสิ่งทุกอย่างโดยไม่รู้ถึงความสัมพันธ์ระหว่างทุกสิ่งทุกอย่างกับคริชณะ&nbsp;&nbsp;การเสียสละของบุคคลนี้ไม่สมบูรณ์”&nbsp;&nbsp;(<em>บัฺคธิ-ระสามริทะ-สินดํ</em>ุ&nbsp;&nbsp;1.2.255-256&nbsp;&nbsp;)
  </p>
</div>

<div class="r r-lang-en r-paragraph">
  <p>
  บุคคลผู้มีคริชณะจิตสำนึกทราบดีว่าทุกสิ่งทุกอย่างเป็นของคริชณะ&nbsp;&nbsp;ดังนั้น&nbsp;&nbsp;เขาจึงเป็นอิสระจากความรู้สึกเป็นเจ้าของส่วนตัวอยู่เสมอ&nbsp;&nbsp;เขาไม่มีความทะเยอทะยานไม่ว่าสิ่งใด&nbsp;&nbsp;ๆ&nbsp;&nbsp;สำหรับส่วนตัวทราบว่าควรรับเอาสิ่งต่าง&nbsp;&nbsp;ๆ&nbsp;&nbsp;มาส่งเสริมในคริชณะจิตสำนึกได้อย่างไร&nbsp;&nbsp;และทราบว่าควรปฏิเสธกับสิ่งที่ไม่ส่งเสริมในคริชณะจิตสำนึกได้อย่างไรเขาปลีกตัวออกห่างจากสิ่งของวัตถุเสมอเพราะอยู่ในระดับทิพย์&nbsp;&nbsp;จะอยู่อย่างสันโดษเสมอ&nbsp;&nbsp;โดยไม่มีอะไรเกี่ยวข้องกับบุคคลผู้ไม่มีคริชณะจิตสำนึก&nbsp;&nbsp;ฉะนั้น&nbsp;&nbsp;บุคคลในคริชณะจิตสำนึกจึงเป็นโยคีที่สมบูรณ์
  </p>
</div>

    <div class="row">
        <div class="col-12">
            <ul class="mini-pager mt-2 pb-4">
                
                    <li class="pager-prev"><a class="btn" href="../../6/9">
                        <i class="fa fa-chevron-left"></i>
                        
                            
                            Previous
                        
                    </a></li>

                
                
                    <li class="pager-next"><a class="btn" href="../../6/11-12">
                        
                            
                            Next
                        
                        <i class="fa fa-chevron-right"></i>
                    </a></li>
                
            </ul>
        </div>
    </div>



</div>
</body>
</html>
