<!DOCTYPE html>

<html lang="en" class="no-js">
<head>
    <!-- Required meta tags always come first -->
    <meta charset="utf-8">
    <meta name="viewport" content="width=device-width, initial-scale=1, shrink-to-fit=no">
    <meta http-equiv="x-ua-compatible" content="ie=edge">

    <title>ภควัต-คีตา ฉบับเดิม โศลก 10.35</title>
    <meta name="description" content="" />

    <link rel="stylesheet" type="text/css" href="/vedabase.css">
</head>
<body class="has-floating-menu template-chapter-advanced use-serif justify-text" font-size="3">

<div class="container first-container">



<h1 style="text-align:center;">ภควัต-คีตา ฉบับเดิม</h1>
<div class="bb r-verse">
  <h1>
  โศลก 35
  </h1>
</div>

<div class="r r-lang-en r-verse-text">
  
  <em>บริฮัท-สามะ ทะทฺา สามนาม<br />กายะทรี ชัฺนดะสาม อฮัม</em><br /><em>มาสานาม มารกะ-ชีรโช<br />่ฮัม ริทูนาม คุสุมาคะระฮ</em>
  
</div>

<div class="r r-lang-en r-synonyms">
  <p>
  <em>บริฮัท-สามะ</em>&nbsp;&nbsp;-&nbsp;&nbsp;บริฮัท-สามะ, <em>ทะทฺา</em>&nbsp;&nbsp;-&nbsp;&nbsp;เช่นกัน, <em>สามนาม</em>&nbsp;&nbsp;-&nbsp;&nbsp;ของบทเพลงสามะเวท, <em>กายะ- ทรี</em>&nbsp;&nbsp;-&nbsp;&nbsp;บทมนต์กายะทรี, <em>ชัฺนดะสาม</em>&nbsp;&nbsp;-&nbsp;&nbsp;ของบทกวีทั้งหลาย, <em>อฮัม</em>&nbsp;&nbsp;-&nbsp;&nbsp;ข้าเป็น, <em>มาสานาม</em>&nbsp;&nbsp;-&nbsp;&nbsp;ของ เดือน, <em>มารกะ-ชีรชะฮ</em>&nbsp;&nbsp;-&nbsp;&nbsp;เดือนพฤศจิกายน-ธันวาคม, <em>อฮัม</em>&nbsp;&nbsp;-&nbsp;&nbsp;ข้าเป็น, <em>ริทูนาม</em>&nbsp;&nbsp;-&nbsp;&nbsp;ของฤดูทั้ง หลาย, <em>คุสุมะ-อาคะระฮ</em>&nbsp;&nbsp;-&nbsp;&nbsp;ฤดูใบไม้ผลิ
  </p>
</div>

<div class="wrapper-translation">
  <h2 class="section-title">
  <em>คำแปล</em>
  <h2>
</div>

<div class="r r-lang-en r-translation">
  <p>
  ในบรรดาบทมนต์ในสามะเวทข้าคือบริฮัท-สามะ&nbsp;&nbsp;และในบรรดาบทกวีข้าคือ&nbsp;&nbsp;กายะทรี&nbsp;&nbsp;ในบรรดาเดือนข้าคือมารกะชีรชะ&nbsp;&nbsp;(พฤศจิกายน-ธันวาคม)&nbsp;&nbsp;และใน&nbsp;&nbsp;บรรดาฤดูข้าคือฤดูใบไม้ผลิ
  </p>
</div>

<div class="wrapper-purport">
  <h2 class="section-title">
  <em>คำอธิบาย</em>
  <h2>
</div>

<div class="r r-lang-en r-paragraph">
  <p>
  องค์ภควานทรงอธิบายแล้วว่าในบรรดาพระเวททั้งหมดพระองค์คือ&nbsp;&nbsp;<em>สามะเวท&nbsp;&nbsp;สามะเวท</em>&nbsp;&nbsp;มีความมั่งคั่งในบทเพลงอันไพเราะเพราะพริ้งที่เทวดาต่างบรรเลง&nbsp;&nbsp;หนึ่งใน&nbsp;&nbsp;บทเพลงเหล่านี้คือ&nbsp;&nbsp;<em>บริฮัท-สามะ</em>&nbsp;&nbsp;ซึ่งมีทำนองไพเราะมากและจะร้องในเวลาเที่ยงคืน
  </p>
</div>

<div class="r r-lang-en r-paragraph">
  <p>
  ในภาษาสันสกฤตมีลักษณะบังคับแน่นอนที่บัญญัติบทกวี&nbsp;&nbsp;สัมผัส&nbsp;&nbsp;และวรรค&nbsp;&nbsp;ตอน&nbsp;&nbsp;ไม่ใช่เขียนตามอำเภอใจเหมือนกับบทกวีสมัยปัจจุบันส่วนมาก&nbsp;&nbsp;ในบรรดาบัญญัติ&nbsp;&nbsp;บทกวี&nbsp;&nbsp;<em>กายะทรี&nbsp;&nbsp;มันทระ</em>&nbsp;&nbsp;ซึ่งพราหมณ์ผู้มีคุณสมบัติสวดภาวนาโดดเด่นที่สุด&nbsp;&nbsp;<em>กายะทรี&nbsp;&nbsp;มันทระ</em>&nbsp;&nbsp;ได้กล่าวไว้ใน&nbsp;&nbsp;<em>ชรีมัด-บฺากะวะธัม</em>&nbsp;&nbsp;เพราะว่า&nbsp;&nbsp;<em>กายะทรี&nbsp;&nbsp;มันทระ</em>&nbsp;&nbsp;หมายไว้เพื่อความ&nbsp;&nbsp;รู้แจ้งแห่งองค์ภควานโดยเฉพาะจึงเป็นผู้แทนขององค์ภควาน&nbsp;&nbsp;<em>มันทระ</em>&nbsp;&nbsp;นี้มีไว้สำหรับ&nbsp;&nbsp;พวกที่มีความเจริญก้าวหน้าในวิถีทิพย์&nbsp;&nbsp;เมื่อประสบความสำเร็จในการสวดภาวนา&nbsp;&nbsp;<em>กายะทรี&nbsp;&nbsp;มันทระ&nbsp;&nbsp;จะสามารถบรรลุถึงสถานภาพทิพย์แห่งองค์ภควาน</em>&nbsp;&nbsp;ก่อนอื่นเขาต้อง&nbsp;&nbsp;มีคุณสมบัติของบุคคลผู้สถิตอยู่อย่างสมบูรณ์&nbsp;&nbsp;คืออยู่ในคุณสมบัติแห่งความดีตามกฎ&nbsp;&nbsp;แห่งธรรมชาติวัตถุเพื่อสวดภาวนา&nbsp;&nbsp;<em>กายะทรี&nbsp;&nbsp;มันทระ,&nbsp;&nbsp;กายะทรี&nbsp;&nbsp;มันทระ</em>&nbsp;&nbsp;มีความสำคัญ&nbsp;&nbsp;มากในวัฒนธรรมพระเวท&nbsp;&nbsp;และพิจารณาว่าเป็นเสียงอวตารของ&nbsp;&nbsp;<em>บระฮมัน</em>&nbsp;&nbsp;พระพรหม&nbsp;&nbsp;ทรงเป็นอุปัชฌาย์&nbsp;&nbsp;และ&nbsp;&nbsp;<em>กายะทรี&nbsp;&nbsp;มันทระ</em>&nbsp;&nbsp;ถูกส่งลงมาจากพระพรหมในสาย&nbsp;&nbsp;<em>พะรัมพะรา</em>
  </p>
</div>

<div class="r r-lang-en r-paragraph">
  <p>
  เดือนพฤศจิกายน-ธันวาคมพิจารณาว่าเป็นเดือนที่ดีที่สุด&nbsp;&nbsp;เพราะว่าในประเทศ&nbsp;&nbsp;อินเดียเป็นฤดูเก็บเกี่ยว&nbsp;&nbsp;ทุกคนมีความสุขมาก&nbsp;&nbsp;แน่นอนว่าฤดูใบไม้ผลิเป็นฤดูที่คนชอบกัน&nbsp;&nbsp;มากเพราะว่าไม่ร้อนและไม่หนาวจนเกินไป&nbsp;&nbsp;ทั้งดอกไม้และต้นไม้ก็เบ่งบานอย่างสมบูรณ์&nbsp;&nbsp;ในฤดูใบไม้ผลิมีพิธีหลายพิธีที่ระลึกถึงลีลาของคริชณะ&nbsp;&nbsp;ดังนั้นจึงพิจารณาว่าฤดูนี้เป็น&nbsp;&nbsp;ฤดูที่รื่นเริงที่สุดและเป็นผู้แทนขององค์ภควานชรีคริชณะ
  </p>
</div>

</div>
</body
</html>
