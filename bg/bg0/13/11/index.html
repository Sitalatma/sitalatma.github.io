<!DOCTYPE html>

<html lang="en" class="no-js">
<head>
    <meta charset="utf-8">
    <meta name="viewport" content="width=device-width, initial-scale=1, shrink-to-fit=no">
    <meta http-equiv="x-ua-compatible" content="ie=edge">

    <title>ภควัต-คีตา ฉบับเดิม โศลก 13.8-12</title>
    <meta name="description" content="" />

    <link rel="stylesheet" type="text/css" href="/vedabase.css">
</head>
<body class="has-floating-menu template-chapter-advanced use-serif justify-text" font-size="3">

<div class="container first-container">



<h1 style="text-align:center;"><a href="/bg0">ภควัต-คีตา ฉบับเดิม</a></h1>
<div class="r r-title-small r-chapter">
  <h1>
    <a href="../../13">
       บทที่ สิบสาม
    </a>
<!-- 13 -->
  </h1>
</div>
<div class="r r-lang-en r-chapter-title r-title">
  <h2 class="section-title">
    ธรรมชาติ ผู้รื่นเริง<br />และจิตสำนึก
  <h2>
</div>
<div class="bb r-verse">
  <h1>
  โศลก 8-12
  </h1>
</div>

<div class="r r-lang-en r-verse-text">
  
  <em>อมานิทวัม อดัมบิฺทวัม<br />อฮิมสา คชานทิร อารจะวัม</em><br /><em>อาชาร โยพาสะนัม โชชัม<br />สไทรยัม อาทมะ-วินิกระฮะฮ</em>
  
</div>

<div class="r r-lang-en r-verse-text">
  
  <em>อินดริยารเทฺชุ ไวรากยัม<br />อนะฮังคาระ เอวะ ชะ</em><br /><em>จันมะ-มริทยุ-จะรา-วิยาดิฺ<br />ดุฮคฺะ-โดชานุดารชะนัม</em>
  
</div>

<div class="r r-lang-en r-verse-text">
  
  <em>อสัคทิร อนะบิฺชวังกะฮ<br />พุทระ-ดาระ-กริฮาดิชุ</em><br /><em>นิทยัม ชะ สะมะ-ชิททัททวัม<br />อิชทานิชโทพะพัททิชุ</em>
  
</div>

<div class="r r-lang-en r-verse-text">
  
  <em>มะยิ ชานันยะ-โยเกนะ<br />บัฺคธิร อัพยะบิฺชาริณี</em><br /><em>วิวิคทะ-เดชะ-เสวิทวัม<br />อระทิร จะนะ-สัมสะดิ</em>
  
</div>

<div class="r r-lang-en r-verse-text">
  
  <em>อัดฺยาทมะ-กยานะ-นิทยัทวัม<br />ทัททวะ-กยานารทฺะ-ดารชะนัม</em><br /><em>เอทัจ กยานัม อิทิ โพรคทัม<br />อกยานัม ยัด อโท ่นยะทฺา</em>
  
</div>

<div class="r r-lang-en r-synonyms">
  <p>
  <em>อมานิทวัม</em>&nbsp;&nbsp;-&nbsp;&nbsp;การถ่อมตน, <em>อดัมบิฺทวัม</em>&nbsp;&nbsp;-&nbsp;&nbsp;ไม่หยิ่งยะโส, <em>อฮิมสา</em>&nbsp;&nbsp;-&nbsp;&nbsp;ไม่เบียดเบียน, <em>คชานทิฮ</em>&nbsp;&nbsp;-&nbsp;&nbsp;อดทน, <em>อารจะวัม</em>&nbsp;&nbsp;-&nbsp;&nbsp;เรียบง่าย, <em>อาชารยะ-อุพาสะนัม</em>&nbsp;&nbsp;-&nbsp;&nbsp;เข้าพบพระอาจารย์ทิพย์ผู้มีความจริงใจ, <em>โชชัม</em>&nbsp;&nbsp;-&nbsp;&nbsp;ความสะอาด, <em>สไทฺรยัม</em>&nbsp;&nbsp;-&nbsp;&nbsp;ความมั่นคง, <em>อาทมะ-วินิกระฮะฮ</em>&nbsp;&nbsp;-&nbsp;&nbsp;ควบคุมตนเองได้, <em>อินดริยะ-อารเทฺชุ</em>&nbsp;&nbsp;-&nbsp;&nbsp;ในเรื่องของประสาทสัมผัสต่าง ๆ, <em>ไวรากยัม</em>&nbsp;&nbsp;-&nbsp;&nbsp;การเสียสละ, <em>อนะ ฮังคาระฮ</em>&nbsp;&nbsp;-&nbsp;&nbsp;ไม่มีอหังการ, <em>เอวะ</em>&nbsp;&nbsp;-&nbsp;&nbsp;แน่นอน, <em>ชะ</em>&nbsp;&nbsp;-&nbsp;&nbsp;เช่นกัน, <em>จันมะ</em>&nbsp;&nbsp;-&nbsp;&nbsp;แห่งการเกิด, <em>มริทยุ</em>&nbsp;&nbsp;-&nbsp;&nbsp;การตาย, <em>จะรา</em>&nbsp;&nbsp;-&nbsp;&nbsp;ความชรา, <em>วิยาดิฺ</em>&nbsp;&nbsp;-&nbsp;&nbsp;และโรคภัยไข้เจ็บ, <em>ดุฮคฺะ</em>&nbsp;&nbsp;-&nbsp;&nbsp;แห่งความทุกข์, <em>โดชะ</em>&nbsp;&nbsp;-&nbsp;&nbsp;ความผิด, <em>อนุดารชะนัม</em>&nbsp;&nbsp;-&nbsp;&nbsp;การสังเกต, <em>อสัคทิฮ</em>&nbsp;&nbsp;-&nbsp;&nbsp;ไม่ยึดติด, <em>อนะบิ</em>ฺ<em>ชวังกะฮ</em>&nbsp;&nbsp;-&nbsp;&nbsp;ไม่คบหาสมาคม, <em>พุทระ</em>&nbsp;&nbsp;-&nbsp;&nbsp;สำหรับบุตร, <em>ดาระ</em>&nbsp;&nbsp;-&nbsp;&nbsp;ภรรยา, <em>กริฮะ-อาดิชุ</em>&nbsp;&nbsp;-&nbsp;&nbsp;บ้าน ฯลฯ, <em>นิทยัม</em>&nbsp;&nbsp;-&nbsp;&nbsp;เสมอ, <em>ชะ</em>&nbsp;&nbsp;-&nbsp;&nbsp;เช่นกัน, <em>สะมะ-ชิทัทวัม</em>&nbsp;&nbsp;-&nbsp;&nbsp;เสมอภาค, <em>อิชทะ</em>&nbsp;&nbsp;-&nbsp;&nbsp;สิ่งที่ต้องการ, <em>อนิชทะ</em>&nbsp;&nbsp;-&nbsp;&nbsp;และสิ่งที่ไม่ต้องการ, <em>อุพะพัท ทิชุ</em>&nbsp;&nbsp;-&nbsp;&nbsp;ได้รับ, <em>มะยิ</em>&nbsp;&nbsp;-&nbsp;&nbsp;แด่ข้า, <em>ชะ</em>&nbsp;&nbsp;-&nbsp;&nbsp;เช่นกัน, <em>อนันยะ-โยเกนะ</em>&nbsp;&nbsp;-&nbsp;&nbsp;ด้วยการอุทิศตนเสียสละรับใช้ที่บริสุทธิ์, <em>บัฺคธิฮ</em>&nbsp;&nbsp;-&nbsp;&nbsp;การอุทิศตนเสียสละ, <em>อัพยะบิฺชาริณี</em>&nbsp;&nbsp;-&nbsp;&nbsp;ไม่ขาดตอน, <em>วิวิคทะ</em>&nbsp;&nbsp;-&nbsp;&nbsp;สันโดษ, <em>เดชะ</em>&nbsp;&nbsp;-&nbsp;&nbsp;สถานที่, <em>เสวิทวัม</em>&nbsp;&nbsp;-&nbsp;&nbsp;ปรารถนา, <em>อระทิฮ</em>&nbsp;&nbsp;-&nbsp;&nbsp;ไม่ยึดติด, <em>จะนะ-สัมสะดิ</em>&nbsp;&nbsp;-&nbsp;&nbsp;ต่อผู้คนโดยทั่วไป, <em>อัดฺยาทมะ</em>&nbsp;&nbsp;-&nbsp;&nbsp;เกี่ยวกับชีวิต, <em>กยานะ</em>&nbsp;&nbsp;-&nbsp;&nbsp;ในความรู้, <em>นิทยัทวัม</em>&nbsp;&nbsp;-&nbsp;&nbsp;เสมอ, <em>ทัททวะ-กยานะ</em>&nbsp;&nbsp;-&nbsp;&nbsp;ความรู้แห่งสัจจะ, <em>อารทฺะ</em>&nbsp;&nbsp;-&nbsp;&nbsp;เพื่อจุดมุ่งหมาย, <em>ดารชะนัม</em>&nbsp;&nbsp;-&nbsp;&nbsp;ปรัชญา, <em>เอทัท</em>&nbsp;&nbsp;-&nbsp;&nbsp;ทั้งหมดนี้, <em>กยา นัม</em>&nbsp;&nbsp;-&nbsp;&nbsp;ความรู้, <em>อิทิ</em>&nbsp;&nbsp;-&nbsp;&nbsp;ดังนั้น, <em>โพรคทัม</em>&nbsp;&nbsp;-&nbsp;&nbsp;ประกาศ, <em>อกยานัม</em>&nbsp;&nbsp;-&nbsp;&nbsp;อวิชชา, <em>ยัท</em>&nbsp;&nbsp;-&nbsp;&nbsp;ซึ่ง, <em>อทะฮ</em>&nbsp;&nbsp;-&nbsp;&nbsp;จากนี้, <em>อันยะทฺา</em>&nbsp;&nbsp;-&nbsp;&nbsp;ผู้อื่น
  </p>
</div>

<div class="wrapper-translation">
  <h2 class="section-title">
  <em>คำแปล</em>
  <h2>
</div>

<div class="r r-lang-en r-translation">
  <p>
  ถ่อมตน&nbsp;&nbsp;ไม่หยิ่งยะโส&nbsp;&nbsp;ไม่เบียดเบียน&nbsp;&nbsp;อดทน&nbsp;&nbsp;เรียบง่าย&nbsp;&nbsp;เข้าพบพระอาจารย์ทิพย์ผู้ที่เชื่อถือได้&nbsp;&nbsp;สะอาด&nbsp;&nbsp;มั่นคง&nbsp;&nbsp;ควบคุมตนเองได้&nbsp;&nbsp;ละทิ้งอายตนะภายนอกเพื่อสนองประสาทสัมผัส&nbsp;&nbsp;ปราศจากอหังการ&nbsp;&nbsp;มองเห็นโทษภัยแห่งการเกิด&nbsp;&nbsp;แก่&nbsp;&nbsp;เจ็บ&nbsp;&nbsp;และตาย&nbsp;&nbsp;ไม่ยึดติด&nbsp;&nbsp;เป็นอิสระจากพันธนาการกับลูกหลาน&nbsp;&nbsp;ภรรยา&nbsp;&nbsp;บ้าน&nbsp;&nbsp;ฯลฯ&nbsp;&nbsp;เสมอภาคท่ามกลางเหตุการณ์ที่ชื่นชอบและไม่ชื่นชอบ&nbsp;&nbsp;อุทิศตนเสียสละแก่ข้าด้วยความบริสุทธิ์&nbsp;&nbsp;สม่ำเสมอ&nbsp;&nbsp;ปรารถนาอยู่ในสถานที่สันโดษ&nbsp;&nbsp;ไม่ยึดติดกับฝูงชนโดยทั่วไป&nbsp;&nbsp;ยอมรับความสำคัญในการรู้แจ้งแห่งตน&nbsp;&nbsp;และแสวงหาสัจธรรมทางปรัชญาข้าประกาศว่าทั้งหมดนี้คือความรู้&nbsp;&nbsp;อะไรที่นอกเหนือไปจากนี้คืออวิชชา
  </p>
</div>

<div class="wrapper-purport">
  <h2 class="section-title">
  <em>คำอธิบาย</em>
  <h2>
</div>

<div class="r r-lang-en r-paragraph">
  <p>
  วิธีการแห่งความรู้นี้บางครั้งมนุษย์ผู้ด้อยปัญญาเข้าใจผิดคิดว่าเป็นผลกระทบซึ่งกันและกันของสนามแห่งกิจกรรม&nbsp;&nbsp;แต่อันที่จริงนี่คือวิธีการที่แท้จริงแห่งความรู้&nbsp;&nbsp;หากเรายอมรับวิธีการนี้&nbsp;&nbsp;ความเป็นไปได้ในการเข้าพบสัจธรรมก็บังเกิดขึ้น&nbsp;&nbsp;นี่ไม่ใช่ผลกระทบซึ่งกันและกันของยี่สิบสี่ธาตุ&nbsp;&nbsp;ดังที่ได้อธิบายมาแล้ว&nbsp;&nbsp;อันที่จริงนี่คือวิถีทางที่จะออกไปจากพันธนาการของธาตุเหล่านี้&nbsp;&nbsp;วิญญาณในร่างติดกับอยู่ในร่างกายซึ่งเป็นกล่องที่ทำด้วยธาตุทั้งยี่สิบสี่&nbsp;&nbsp;ได้อธิบายไว้&nbsp;&nbsp;ณ&nbsp;&nbsp;ที่นี้ว่า&nbsp;&nbsp;วิธีการแห่งความรู้เป็นหนทางเพื่อที่จะออกไปจากมัน&nbsp;&nbsp;วิธีการแห่งความรู้ที่กล่าวมาทั้งหมด&nbsp;&nbsp;จุดสำคัญที่สุดได้กล่าวไว้ในบรรทัดแรกของโศลกสิบเอ็ด&nbsp;&nbsp;<em>มะยิ&nbsp;&nbsp;ชานันยะ-โยเกนะ&nbsp;&nbsp;บัฺคธิร&nbsp;&nbsp;อัพยะบิฺชาริณี</em>&nbsp;&nbsp;วิธีการแห่งความรู้สิ้นสุดลงที่การอุทิศตนเสียสละรับใช้องค์ภควานด้วยความบริสุทธิ์ใจ&nbsp;&nbsp;ฉะนั้น&nbsp;&nbsp;หากเราเข้าไปไม่ถึงหรือไม่สามารถเข้าถึงการรับใช้ทิพย์แห่งองค์ภควาน&nbsp;&nbsp;อีกสิบเก้ารายการก็ไม่มีคุณค่าใด&nbsp;&nbsp;ๆ&nbsp;&nbsp;แต่ถ้าหากเรารับเอาการอุทิศตนเสียสละรับใช้ในคริชณะจิตสำนึกมาปฏิบัติอย่างสมบูรณ์&nbsp;&nbsp;อีกสิบเก้ารายการจะพัฒนาขึ้นภายในตัวเราโดยปริยายดังที่ได้กล่าวไว้ใน&nbsp;&nbsp;<em>ชรีมัด-บฺากะวะธัม</em>&nbsp;&nbsp;(5.18.12)&nbsp;&nbsp;<em>ยัสยาสทิ&nbsp;&nbsp;บัฺคธิร&nbsp;&nbsp;บฺะกะวะทิ&nbsp;&nbsp;อคินชะนา&nbsp;&nbsp;สารไวร&nbsp;&nbsp;กุไณส&nbsp;&nbsp;ทะทระ&nbsp;&nbsp;สะมาสะเท&nbsp;&nbsp;สูราฮ</em>&nbsp;&nbsp;คุณสมบัติดี&nbsp;&nbsp;ๆ&nbsp;&nbsp;ทั้งหลายแห่งความรู้&nbsp;&nbsp;พัฒนาในบุคคลที่บรรลุถึงระดับแห่งการอุทิศตนเสียสละรับใช้&nbsp;&nbsp;หลักการในการยอมรับพระอาจารย์ทิพย์&nbsp;&nbsp;ดังที่ได้กล่าวไว้ในโศลกแปดนั้นสำคัญมาก&nbsp;&nbsp;แม้สำหรับผู้ที่ปฏิบัติการอุทิศตนเสียสละรับใช้อยู่ก็ยังเป็นสิ่งสำคัญที่สุด&nbsp;&nbsp;ชีวิตทิพย์เริ่มจากที่เรายอมรับพระอาจารย์ทิพย์ผู้ที่เชื่อถือได้&nbsp;&nbsp;องค์ภควานชรีคริชณะตรัสอย่างชัดเจน&nbsp;&nbsp;ณ&nbsp;&nbsp;ที่นี้ว่า&nbsp;&nbsp;วิธีการแห่งความรู้นี้คือวิถีทางที่แท้จริง&nbsp;&nbsp;สิ่งใดที่คาดคะเนนอกเหนือไปจากนี้เป็นสิ่งไร้สาระ
  </p>
</div>

<div class="r r-lang-en r-paragraph">
  <p>
  สำหรับความรู้ที่สรุปไว้นี้อาจวิเคราะห์ตามรายการได้ดังนี้&nbsp;&nbsp;การถ่อมตนหมายความว่าเราไม่ควรกระตือรือร้นที่จะได้รับความพึงพอใจในการได้รับเกียรติจากผู้อื่น&nbsp;&nbsp;แนวความคิดทางชีวิตวัตถุทำให้เรากระตือรือร้นมากที่จะได้รับเกียรติจากผู้อื่นแต่จากสายตาของผู้มีความรู้ที่สมบูรณ์&nbsp;&nbsp;ผู้ที่รู้ว่าตนเองไม่ใช่ร่างกายนี้&nbsp;&nbsp;ไม่ว่าจะได้เกียรติหรือเสียเกียรติที่เกี่ยวกับร่างกายนี้ก็ไม่มีประโยชน์อันใด&nbsp;&nbsp;เราไม่ควรทะเยอทะยานอยากได้ภาพลวงตาทางวัตถุนี้&nbsp;&nbsp;ผู้คนกระตือรือร้นมากที่จะมีชื่อเสียงเพื่อศาสนาของตน&nbsp;&nbsp;ดังนั้นบางครั้งจะพบว่าแม้ปราศจากความเข้าใจหลักธรรมแห่งศาสนา&nbsp;&nbsp;เราเข้าไปร่วมกับบางกลุ่มซึ่งอันที่จริงมิได้ปฏิบัติตามหลักธรรมของศาสนา&nbsp;&nbsp;และต้องการโฆษณาตนเองว่าเป็นผู้ให้คำแนะนำทางศาสนา&nbsp;&nbsp;สำหรับความเจริญก้าวหน้าในศาสตร์ทิพย์อย่างแท้จริง&nbsp;&nbsp;ควรตรวจสอบว่าตัวเราเจริญก้าวหน้าไปมากเพียงใด&nbsp;&nbsp;ซึ่งสามารถพิจารณาตามรายการดังต่อไปนี้
  </p>
</div>

<div class="r r-lang-en r-paragraph">
  <p>
  การไม่เบียดเบียน&nbsp;&nbsp;โดยทั่วไปคิดว่าหมายความถึงไม่ฆ่าหรือไม่ทำลายร่างกายแต่อันที่จริง&nbsp;&nbsp;การไม่เบียดเบียนหมายความถึงไม่ทำให้ผู้อื่นได้รับความทุกข์&nbsp;&nbsp;ผู้คนโดยทั่วไปติดกับอยู่ในอวิชชา&nbsp;&nbsp;อยู่ในแนวคิดชีวิตทางวัตถุ&nbsp;&nbsp;และได้รับความเจ็บปวดทางวัตถุตลอดเวลา&nbsp;&nbsp;เราจะเป็นผู้เบียดเบียนหากเราไม่พัฒนาความรู้ทิพย์ให้พวกเขา&nbsp;&nbsp;เราควรพยายามอย่างดีที่สุดในการแจกจ่ายความรู้อันแท้จริงแก่ผู้อื่น&nbsp;&nbsp;เพื่ออาจได้รับแสงสว่างและหลุดออกไปจากพันธนาการทางวัตถุนี้&nbsp;&nbsp;นี่คือการไม่เบียดเบียน
  </p>
</div>

<div class="r r-lang-en r-paragraph">
  <p>
  ความอดทน&nbsp;&nbsp;หมายความว่าเราควรฝึกความอดทนต่อการดูถูกเหยียดหยามจากผู้อื่น&nbsp;&nbsp;หากเราปฏิบัติเพื่อความเจริญก้าวหน้าแห่งความรู้ทิพย์&nbsp;&nbsp;จะโดนดูถูกเหยียดหยามจากผู้อื่นมากมาย&nbsp;&nbsp;เช่นนี้เป็นเรื่องธรรมดา&nbsp;&nbsp;เพราะว่าเป็นองค์ประกอบของธรรมชาติวัตถุ&nbsp;&nbsp;แม้แต่เด็กน้อยเช่นพระฮลาดะมีอายุเพียงห้าขวบ&nbsp;&nbsp;ปฏิบัติในการพัฒนาความรู้ทิพย์&nbsp;&nbsp;ยังได้รับอันตรายเมื่อบิดาของตนเองมาเป็นปรปักษ์ต่อการอุทิศตนเสียสละของพระฮลาดะ&nbsp;&nbsp;บิดาพยายามฆ่าบุตรน้อยด้วยวิธีการต่าง&nbsp;&nbsp;ๆ&nbsp;&nbsp;แต่พระฮลาดะก็ยังอดทนดังนั้น&nbsp;&nbsp;อาจมีอุปสรรคกีดขวางมากมายในการที่จะเจริญก้าวหน้าในความรู้ทิพย์&nbsp;&nbsp;แต่เราต้องอดทนและก้าวหน้าไปอย่างต่อเนื่องด้วยความมั่นใจ
  </p>
</div>

<div class="r r-lang-en r-paragraph">
  <p>
  ความเรียบง่าย&nbsp;&nbsp;หมายความว่าไม่มีชั้นเชิงทางการทูต&nbsp;&nbsp;เราควรปฏิบัติตนอย่างตรงไปตรงมาจนสามารถเปิดเผยความจริงใจให้แม้กระทั่งศัตรู&nbsp;&nbsp;ในเรื่องการยอมรับพระอาจารย์ทิพย์&nbsp;&nbsp;เรื่องนี้สำคัญเพราะว่าหากปราศจากคำสั่งสอนของพระอาจารย์ทิพย์ผู้ที่เชื่อถือได้เราจะไม่สามารถเจริญก้าวหน้าในศาสตร์ทิพย์&nbsp;&nbsp;เราควรเข้าพบพระอาจารย์ทิพย์ด้วยความอ่อนน้อมถ่อมตนด้วยประการทั้งปวงและถวายการรับใช้ต่าง&nbsp;&nbsp;ๆ&nbsp;&nbsp;เพื่อให้ท่านยินดีและให้พรแก่สาวก&nbsp;&nbsp;เนื่องจากพระอาจารย์ทิพย์ผู้ที่เชื่อถือได้เป็นผู้แทนคริชณะหากท่านให้พรแก่สาวกจะทำให้สาวกเจริญก้าวหน้าทันที&nbsp;&nbsp;แม้สาวกยังไม่ปฏิบัติตามหลักธรรม&nbsp;&nbsp;หลักธรรมจะเป็นสิ่งที่ง่ายดายสำหรับผู้ที่รับใช้พระอาจารย์ทิพย์อย่างเต็มที่
  </p>
</div>

<div class="r r-lang-en r-paragraph">
  <p>
  ความสะอาด&nbsp;&nbsp;มีความสำคัญเพื่อความก้าวหน้าในชีวิตทิพย์&nbsp;&nbsp;มีความสะอาดอยู่สองอย่างคือ&nbsp;&nbsp;ภายนอกและภายใน&nbsp;&nbsp;ความสะอาดภายนอกคือการอาบน้ำ&nbsp;&nbsp;แต่สำหรับความสะอาดภายใน&nbsp;&nbsp;เราต้องระลึกถึงคริชณะอยู่เสมอ&nbsp;&nbsp;และสวดภาวนา&nbsp;&nbsp;ฮะเร&nbsp;&nbsp;คริชณะฮะเร&nbsp;&nbsp;คริชณะ&nbsp;&nbsp;คริชณะ&nbsp;&nbsp;คริชณะ&nbsp;&nbsp;ฮะเร&nbsp;&nbsp;ฮะเร/&nbsp;&nbsp;ฮะเร&nbsp;&nbsp;รามะ&nbsp;&nbsp;ฮะเร&nbsp;&nbsp;รามะ&nbsp;&nbsp;รามะ&nbsp;&nbsp;รามะ&nbsp;&nbsp;ฮะเรฮะเร&nbsp;&nbsp;วิธีนี้จะชะล้างฝุ่นแห่งกรรมเก่าในอดีตที่สะสมอยู่ภายในจิตใจ
  </p>
</div>

<div class="r r-lang-en r-paragraph">
  <p>
  ความมั่นคง&nbsp;&nbsp;หมายความว่าเราควรมั่นใจ&nbsp;&nbsp;เราควรมีความมุ่งมั่นมากที่จะเจริญก้าวหน้าในชีวิตทิพย์&nbsp;&nbsp;หากปราศจากความมุ่งมั่นเช่นนี้&nbsp;&nbsp;เราจะไม่สามารถทำความเจริญก้าวหน้าได้อย่างเป็นรูปธรรม&nbsp;&nbsp;การควบคุมตนเองหมายความว่า&nbsp;&nbsp;เราไม่ควรยอมรับสิ่งใดที่จะมาเป็นอุปสรรคต่อหนทางเพื่อความก้าวหน้าในวิถีทิพย์&nbsp;&nbsp;เราควรคุ้นเคยกับสิ่งเหล่านี้&nbsp;&nbsp;และปฏิเสธทุกสิ่งทุกอย่างที่ขัดต่อวิถีทางเพื่อความก้าวหน้าในชีวิตทิพย์&nbsp;&nbsp;นี่คือการเสียสละที่แท้จริง&nbsp;&nbsp;ประสาทสัมผัสนั้นแข็งแกร่งมากจะคอยกระตุ้นเพื่อให้เราสนองความต้องการของมันอยู่ตลอดเวลา&nbsp;&nbsp;เราไม่ควรสนองตอบความต้องการที่ไม่จำเป็นเหล่านี้&nbsp;&nbsp;ประสาทสัมผัสควรได้รับการสนองตอบเพียงเพื่อรักษาร่างกายนี้ให้พอเหมาะ&nbsp;&nbsp;เพื่อสามารถปฏิบัติหน้าที่ให้เจริญก้าวหน้าในชีวิตทิพย์&nbsp;&nbsp;ประสาทสัมผัสที่สำคัญและควบคุมยากที่สุดคือลิ้น&nbsp;&nbsp;หากเราสามารถควบคุมลิ้นของเราได้ก็เป็นไปได้ที่จะควบคุมประสาทสัมผัสอื่น&nbsp;&nbsp;ๆ&nbsp;&nbsp;หน้าที่ของลิ้นคือรับรสและเปล่งเสียง&nbsp;&nbsp;ฉะนั้น&nbsp;&nbsp;ด้วยการควบคุมอย่างเป็นระบบลิ้นควรใช้ในการรับรสอาหารที่เป็นส่วนเหลือหลังจากถวายให้คริชณะ&nbsp;&nbsp;และสวดภาวนา&nbsp;&nbsp;ฮะเร&nbsp;&nbsp;คริชณะ&nbsp;&nbsp;อยู่เสมอ&nbsp;&nbsp;สำหรับดวงตาไม่ควรปล่อยให้ดูสิ่งอื่นใดนอกจากรูปลักษณ์อันสง่างามของคริชณะ&nbsp;&nbsp;เช่นนี้คือการควบคุมดวงตา&nbsp;&nbsp;ในทำนองเดียวกัน&nbsp;&nbsp;หูควรใช้ไปในการสดับฟังเกี่ยวกับคริชณะ&nbsp;&nbsp;และจมูกควรดมกลิ่นดอกไม้ที่ถวายให้คริชณะ&nbsp;&nbsp;นี่คือวิธีการอุทิศตนเสียสละรับใช้&nbsp;&nbsp;และเป็นที่เข้าใจ&nbsp;&nbsp;ณ&nbsp;&nbsp;ที่นี้ว่า&nbsp;&nbsp;<em>ภควัต-คีตา</em>&nbsp;&nbsp;เพียงแต่ส่งเสริมศาสตร์แห่งการอุทิศตนเสียสละรับใช้นี้เท่านั้น&nbsp;&nbsp;การอุทิศตนเสียสละรับใช้เป็นจุดมุ่งหมายหลัก&nbsp;&nbsp;และเป็นจุดมุ่งหมายเดียว&nbsp;&nbsp;นักตีความ&nbsp;&nbsp;<em>ภควัต-คีตา</em>&nbsp;&nbsp;ผู้ด้อยปัญญาพยายามเบี่ยงเบนจิตใจของผู้อ่านไปในประเด็นอื่น&nbsp;&nbsp;แต่&nbsp;&nbsp;<em>ภควัต-คีตา</em>&nbsp;&nbsp;ไม่มีประเด็นอื่นใด&nbsp;&nbsp;นอกจาการอุทิศตนเสียสละรับใช้เท่านั้น
  </p>
</div>

<div class="r r-lang-en r-paragraph">
  <p>
  อหังการ&nbsp;&nbsp;หมายถึงการยอมรับร่างกายนี้ว่าเป็นตนเอง&nbsp;&nbsp;เมื่อเราเข้าใจว่าตัวเราไม่ใช่ร่างกายนี้&nbsp;&nbsp;แต่เป็นจิตวิญญาณ&nbsp;&nbsp;เท่ากับเราเข้าใจตนเองหรือสำคัญตนเองอย่างถูกต้อง&nbsp;&nbsp;การสำคัญตนเองนั้นมีอยู่&nbsp;&nbsp;การสำคัญตนเองที่ผิดหรือมีอหังการควรถูกยกเลิกและควรสำคัญตนเองให้ถูกต้อง&nbsp;&nbsp;ในวรรณกรรมพระเวท&nbsp;&nbsp;(<em>บริฮัด-อารัณยะคะ&nbsp;&nbsp;อุพะ-&nbsp;&nbsp;นิชัด</em>&nbsp;&nbsp;1.4.10)&nbsp;&nbsp;กล่าวไว้ว่า&nbsp;&nbsp;<em>อฮัม&nbsp;&nbsp;บระฮมาสมิ</em>&nbsp;&nbsp;ข้าคือ&nbsp;&nbsp;<em>บระฮมัน</em>&nbsp;&nbsp;ข้าคือดวงวิญญาณ&nbsp;&nbsp;คำว่า&nbsp;&nbsp;“ข้าคือ”&nbsp;&nbsp;นี้มีความหมายถึงตัวเองและจะมีอยู่แม้ในระดับที่หลุดพ้นในความรู้แจ้งแห่งตนแล้ว&nbsp;&nbsp;ความรู้สึกว่า&nbsp;&nbsp;“ข้าคือ”&nbsp;&nbsp;คือการสำคัญตัว&nbsp;&nbsp;แต่เมื่อความรู้สึกว่า&nbsp;&nbsp;“ข้าคือ”&nbsp;&nbsp;ใช้กับร่างกายที่ผิดนี้จึงเป็นอหังการหรือการสำคัญตัวผิด&nbsp;&nbsp;เมื่อความรู้สึกแห่งตัวเองใช้กับความเป็นจริง&nbsp;&nbsp;นั่นเป็นการสำคัญตัวที่ถูกต้องอย่างแท้จริง&nbsp;&nbsp;มีนักปราชญ์บางคนกล่าวว่าเราควรยกเลิกการสำคัญตัวของเรา&nbsp;&nbsp;แต่เราไม่สามารถยกเลิกการสำคัญตัวของเราได้เพราะว่าการสำคัญตัวหมายถึงบุคลิกลักษณะ&nbsp;&nbsp;แน่นอนว่าเราควรยกเลิกบุคลิกลักษณะที่ผิดแห่งร่างกาย
  </p>
</div>

<div class="r r-lang-en r-paragraph">
  <p>
  เราควรพยายามเข้าใจความทุกข์ในการยอมรับการเกิด&nbsp;&nbsp;การตาย&nbsp;&nbsp;ความแก่&nbsp;&nbsp;และโรคภัยไข้เจ็บ&nbsp;&nbsp;มีคำอธิบายในวรรณกรรมพระเวทมากมายเกี่ยวกับการเกิด&nbsp;&nbsp;ใน&nbsp;&nbsp;<em>ชรีมัด-&nbsp;&nbsp;บฺากะวะธัม</em>&nbsp;&nbsp;ซึ่งเป็นโลกที่ไม่มีการเกิด&nbsp;&nbsp;ได้อธิบายถึงทารกน้อยที่อยู่ในครรภ์มารดาและความทุกข์ทรมานของเด็กน้อย&nbsp;&nbsp;ฯลฯ&nbsp;&nbsp;อย่างเห็นภาพได้ชัด&nbsp;&nbsp;เราควรเข้าใจอย่างชัดเจนว่า&nbsp;&nbsp;การเกิดเป็นความทุกข์&nbsp;&nbsp;เนื่องจากลืมไปว่าเราได้รับความทุกข์และเจ็บปวดมากเพียงใดขณะอยู่ในครรภ์มารดา&nbsp;&nbsp;เราจึงไม่หาทางออกจากการเกิดและการตายซ้ำซาก&nbsp;&nbsp;ในลักษณะเดียวกัน&nbsp;&nbsp;ขณะตายก็มีความทุกข์ทรมานมากมาย&nbsp;&nbsp;ซึ่งได้อธิบายไว้ในพระคัมภีร์ที่เชื่อถือได้เช่นกัน&nbsp;&nbsp;ประเด็นเหล่านี้ควรนำมาปรึกษากัน&nbsp;&nbsp;สำหรับโรคภัยไข้เจ็บและความชราภาพทุก&nbsp;&nbsp;ๆ&nbsp;&nbsp;คนมีประสบการณ์&nbsp;&nbsp;ไม่มีผู้ใดต้องการโรคภัยไข้เจ็บและไม่มีผู้ใดต้องการความชราภาพ&nbsp;&nbsp;แต่ก็ไม่มีผู้ใดสามารถหลีกเลี่ยงได้นอกจากเรามองเห็นชีวิตวัตถุในแง่ร้ายและพิจารณาเห็นความทุกข์ทรมานในการเกิด&nbsp;&nbsp;การตาย&nbsp;&nbsp;ความแก่&nbsp;&nbsp;และความเจ็บ&nbsp;&nbsp;มิฉะนั้นจะไม่มีแรงกระตุ้นเพื่อทำความเจริญก้าวหน้าในชีวิตทิพย์
  </p>
</div>

<div class="r r-lang-en r-paragraph">
  <p>
  สำหรับการไม่ยึดติดกับลูกหลาน&nbsp;&nbsp;ภรรยา&nbsp;&nbsp;และบ้าน&nbsp;&nbsp;มิได้หมายความว่าเราไม่ควรมีความรู้สึกใด&nbsp;&nbsp;ๆ&nbsp;&nbsp;เลย&nbsp;&nbsp;บุคคลเหล่านี้เป็นผู้ที่เราให้ความรัก&nbsp;&nbsp;ผู้ที่เรารักและเอ็นดูโดยธรรมชาติ&nbsp;&nbsp;แต่ถ้าหากไม่เอื้ออำนวยกับความก้าวหน้าในชีวิตทิพย์&nbsp;&nbsp;เราก็ไม่ควรยึดติด&nbsp;&nbsp;วิธีที่ดีที่สุดในการทำให้บ้านมีความสุขคือมีคริชณะจิตสำนึก&nbsp;&nbsp;หากอยู่ในคริชณะจิตสำนึกอย่างสมบูรณ์&nbsp;&nbsp;จะสามารถทำให้บ้านของเรามีความสุขมาก&nbsp;&nbsp;เนื่องจากวิธีแห่งคริชณะจิตสำนึกนี้ง่ายมาก&nbsp;&nbsp;เราเพียงแต่สวดภาวนา&nbsp;&nbsp;ฮะเร&nbsp;&nbsp;คริชณะ&nbsp;&nbsp;ฮะเร&nbsp;&nbsp;คริชณะ&nbsp;&nbsp;คริชณะคริชณะ&nbsp;&nbsp;ฮะเร&nbsp;&nbsp;ฮะเร/&nbsp;&nbsp;ฮะเร&nbsp;&nbsp;รามะ&nbsp;&nbsp;ฮะเร&nbsp;&nbsp;รามะ&nbsp;&nbsp;รามะ&nbsp;&nbsp;รามะ&nbsp;&nbsp;ฮะเร&nbsp;&nbsp;ฮะเร&nbsp;&nbsp;รับประทานอาหารที่เหลือหลังจากถวายให้คริชณะ&nbsp;&nbsp;สนทนาเกี่ยวกับหนังสือ&nbsp;&nbsp;<em>ภควัต-คีตา</em>&nbsp;&nbsp;และ&nbsp;&nbsp;<em>ชรีมัด-&nbsp;&nbsp;บฺากะวะธัม</em>&nbsp;&nbsp;และปฏิบัติบูชาพระปฏิมา&nbsp;&nbsp;สี่ประการนี้จะทำให้เรามีความสุข&nbsp;&nbsp;เราควรฝึกฝนสมาชิกในครอบครัว&nbsp;&nbsp;ดังนั้น&nbsp;&nbsp;สมาชิกในครอบครัวสามารถนั่งรวมกันในตอนเช้าและตอนเย็น&nbsp;&nbsp;แล้วสวดภาวนา&nbsp;&nbsp;ฮะเร&nbsp;&nbsp;คริชณะ&nbsp;&nbsp;ฮะเร&nbsp;&nbsp;คริชณะ&nbsp;&nbsp;คริชณะ&nbsp;&nbsp;คริชณะ&nbsp;&nbsp;ฮะเร&nbsp;&nbsp;ฮะเร&nbsp;&nbsp;/&nbsp;&nbsp;ฮะเรรามะ&nbsp;&nbsp;ฮะเร&nbsp;&nbsp;รามะ&nbsp;&nbsp;รามะ&nbsp;&nbsp;รามะ&nbsp;&nbsp;ฮะเร&nbsp;&nbsp;ฮะเร&nbsp;&nbsp;ด้วยกัน&nbsp;&nbsp;หากสามารถหล่อหลอมชีวิตครอบครัวของเราเช่นนี้&nbsp;&nbsp;เพื่อพัฒนาคริชณะจิตสำนึก&nbsp;&nbsp;และปฏิบัติตามหลักธรรมสี่ประการนี้ก็ไม่มีความจำเป็นต้องเปลี่ยนจากชีวิตครอบครัวมาเป็นสันนยาสี&nbsp;&nbsp;หรือผู้สละโลก&nbsp;&nbsp;แต่หากไปด้วยกันไม่ได้หรือไม่เอื้ออำนวยต่อความเจริญก้าวหน้าในชีวิตทิพย์&nbsp;&nbsp;ชีวิตครอบครัวก็ควรจะสละทิ้ง&nbsp;&nbsp;เราต้องสละทุกสิ่งทุกอย่างเพื่อความรู้แจ้งหรือรับใช้คริชณะ&nbsp;&nbsp;เหมือนกับที่อารจุนะปฏิบัติ&nbsp;&nbsp;อารจุนะทรงไม่ปรารถนาสังหารสมาชิกในครอบครัว&nbsp;&nbsp;แต่เมื่อเข้าใจว่าสมาชิกในครอบครัวเหล่านี้เป็นอุปสรรคต่อความรู้แจ้งแห่งคริชณะ&nbsp;&nbsp;ท่านจึงยอมรับคำสั่งสอน&nbsp;&nbsp;ของคริชณะ&nbsp;&nbsp;ลุกขึ้นต่อสู้และสังหารพวกเขา&nbsp;&nbsp;ในทุก&nbsp;&nbsp;ๆ&nbsp;&nbsp;กรณี&nbsp;&nbsp;เราไม่ควรยึดติดกับทั้งความสุขอย่างสมบูรณ์หรือความทุกข์ในชีวิตครอบครัว&nbsp;&nbsp;เพราะว่าในโลกนี้เราไม่สามารถมีความสุขอย่างสมบูรณ์หรือมีความทุกข์อย่างบริบูรณ์ได้
  </p>
</div>

<div class="r r-lang-en r-paragraph">
  <p>
  ความสุขและความทุกข์เป็นของคู่กันกับชีวิตวัตถุ&nbsp;&nbsp;เราควรฝึกฝนความอดทนดังที่ได้แนะนำไว้ใน&nbsp;&nbsp;<em>ภควัต-คีตา</em>&nbsp;&nbsp;เราไม่สามารถห้ามไม่ให้ความสุขและความทุกข์ไปหรือมาได้&nbsp;&nbsp;ดังนั้น&nbsp;&nbsp;เราจึงไม่ควรยึดติดกับวิถีชีวิตทางวัตถุ&nbsp;&nbsp;และมีความเสมอภาคกับทั้งสองกรณีโดยปริยาย&nbsp;&nbsp;โดยทั่วไปเมื่อได้รับบางสิ่งบางอย่างที่เราปรารถนา&nbsp;&nbsp;เราจะมีความสุขมาก&nbsp;&nbsp;และเมื่อได้รับบางสิ่งบางอย่างที่เราไม่ปรารถนาเราก็จะมีความทุกข์แต่ถ้าหากว่าเราอยู่ในสถานภาพทิพย์จริง&nbsp;&nbsp;สิ่งเหล่านี้จะไม่รบกวนจิตใจเรา&nbsp;&nbsp;ในการบรรลุถึงระดับนี้&nbsp;&nbsp;เราต้องฝึกปฏิบัติการอุทิศตนเสียสละรับใช้โดยไม่ขาดตอน&nbsp;&nbsp;การอุทิศตนเสียสละรับใช้ต่อคริชณะโดยไม่เบี่ยงเบนหมายถึงปฏิบัติตนในเก้าวิธีแห่งการอุทิศตนเสียสละรับใช้คือการสวดภาวนา&nbsp;&nbsp;การสดับฟัง&nbsp;&nbsp;การบูชา&nbsp;&nbsp;การถวายความเคารพ&nbsp;&nbsp;ฯลฯ&nbsp;&nbsp;ดังที่ได้อธิบายไว้ในโศลกสุดท้ายของบทที่เก้า&nbsp;&nbsp;วิธีนี้เราควรปฏิบัติตาม
  </p>
</div>

<div class="r r-lang-en r-paragraph">
  <p>
  โดยธรรมชาติเมื่อเราปรับตัวกับวิถีชีวิตทิพย์&nbsp;&nbsp;เราจะไม่ต้องการไปมั่วสุมกับนักวัตถุนิยม&nbsp;&nbsp;เพราะจะเป็นการสวนทางกัน&nbsp;&nbsp;เราอาจทดสอบตัวเองว่า&nbsp;&nbsp;มีแนวโน้มที่จะอยู่อย่างสันโดษมากเพียงไรโดยไม่คบหาสมาคมกับผู้ไม่พึงปรารถนา&nbsp;&nbsp;โดยธรรมชาติสาวกไม่ชอบกีฬาหรือไปโรงภาพยนตร์โดยไม่จำเป็น&nbsp;&nbsp;หรือหรรษาไปกับงานรื่นเริงทางสังคม&nbsp;&nbsp;เพราะเข้าใจว่าสิ่งเหล่านี้เป็นการเสียเวลา&nbsp;&nbsp;มีนักวิชาการและนักปราชญ์มากมายที่ศึกษาค้นคว้าเกี่ยวกับชีวิตเพศสัมพันธ์หรือประเด็นอื่น&nbsp;&nbsp;ๆ&nbsp;&nbsp;แต่ตาม&nbsp;&nbsp;<em>ภควัต-คีตา</em>&nbsp;&nbsp;งานศึกษาวิจัยและคาดคะเนทางปรัชญาเหล่านี้ไม่มีคุณค่าใด&nbsp;&nbsp;ๆ&nbsp;&nbsp;เลย&nbsp;&nbsp;เป็นสิ่งที่ไร้สาระทั้งสิ้น&nbsp;&nbsp;ตาม&nbsp;&nbsp;<em>ภควัต-&nbsp;&nbsp;คีตา</em>&nbsp;&nbsp;เราควรศึกษาวิจัยด้วยการใคร่ครวญพิจารณาทางปรัชญาอย่างรอบคอบเกี่ยวกับธรรมชาติของดวงวิญญาณ&nbsp;&nbsp;เราควรค้นคว้าเพื่อให้เข้าใจดวงชีวิต&nbsp;&nbsp;นี่คือคำแนะนำ&nbsp;&nbsp;ณ&nbsp;&nbsp;ที่นี้
  </p>
</div>

<div class="r r-lang-en r-paragraph">
  <p>
  สำหรับความรู้แจ้งแห่งตนได้กล่าวไว้อย่างชัดเจน&nbsp;&nbsp;ณ&nbsp;&nbsp;ที่นี้ว่า&nbsp;&nbsp;<em>ภักดี-โยคะ</em>&nbsp;&nbsp;ปฏิบัติให้เห็นเป็นรูปธรรมได้โดยเฉพาะ&nbsp;&nbsp;ทันทีที่มีคำถามเกี่ยวกับการอุทิศตนเสียสละ&nbsp;&nbsp;เราต้องพิจารณาถึงความสัมพันธ์ระหว่างอภิวิญญาณและปัจเจกวิญญาณ&nbsp;&nbsp;ปัจเจกวิญญาณและอภิวิญญาณไม่สามารถเป็นหนึ่ง&nbsp;&nbsp;อย่างน้อยที่สุดก็ไม่ใช่แนวคิดของ&nbsp;&nbsp;<em>บัฺคธิ</em>&nbsp;&nbsp;หรือแนวคิดแห่งการอุทิศตนเสียสละของชีวิต&nbsp;&nbsp;การรับใช้ของปัจเจกวิญญาณต่ออภิวิญญาณผู้สูงสุดเป็นอมตะ&nbsp;&nbsp;<em>นิทยัม</em>&nbsp;&nbsp;ดังที่ได้กล่าวไว้อย่างชัดเจน&nbsp;&nbsp;ดังนั้น&nbsp;&nbsp;<em>บัฺคธิ</em>&nbsp;&nbsp;หรือการอุทิศตนเสียสละรับใช้เป็นอมตะ&nbsp;&nbsp;เราควรสถิตอย่างมั่นใจในปรัชญาเช่นนั้น
  </p>
</div>

<div class="r r-lang-en r-paragraph">
  <p>
  ใน&nbsp;&nbsp;<em>ชรีมัด-บฺากะวะธัม</em>&nbsp;&nbsp;(1.2.11)อธิบายไว้ดังนี้&nbsp;&nbsp;<em>วะดันทิ&nbsp;&nbsp;ทัท&nbsp;&nbsp;ทัททวะ-วิดัส&nbsp;&nbsp;ทัทท&nbsp;&nbsp;วัม&nbsp;&nbsp;ยัจ&nbsp;&nbsp;กยานัม&nbsp;&nbsp;อัดวะยัม</em>&nbsp;&nbsp;“พวกที่เป็นผู้รู้สัจธรรมโดยแท้จริง&nbsp;&nbsp;รู้ว่าองค์ภควานทรงรู้แจ้งได้ในสามระดับที่ไม่เหมือนกันคือ&nbsp;&nbsp;<em>บระฮมัน&nbsp;&nbsp;พะระมาทมา</em>&nbsp;&nbsp;และ<em>บฺะกะวาน</em>”&nbsp;&nbsp;<em>บฺะกะวาน</em>&nbsp;&nbsp;เป็นคำสุดท้ายแห่งการรู้แจ้งสัจธรรม&nbsp;&nbsp;ฉะนั้น&nbsp;&nbsp;เราควรมาถึงระดับแห่งการเข้าใจองค์ภควานและปฏิบัติการอุทิศตนเสียสละรับใช้ต่อพระองค์&nbsp;&nbsp;นั่นคือความสมบูรณ์แห่งความรู้
  </p>
</div>

<div class="r r-lang-en r-paragraph">
  <p>
  เริ่มต้นจากการฝึกปฏิบัติความอ่อนน้อมถ่อมตนจนมาถึงจุดแห่งการรู้แจ้งสัจธรรมสูงสุด&nbsp;&nbsp;องค์ภควานผู้สมบูรณ์&nbsp;&nbsp;วิธีนี้เหมือนกับขั้นบันได&nbsp;&nbsp;เริ่มต้นจากพื้นฐานขั้นแรกและขึ้นไปจนถึงขั้นสูงสุด&nbsp;&nbsp;บนขั้นบันไดนี้มีหลายคนที่มาถึงชั้นหนึ่ง&nbsp;&nbsp;ชั้นสอง&nbsp;&nbsp;หรือชั้นสาม&nbsp;&nbsp;ฯลฯ&nbsp;&nbsp;แต่นอกจากเรามาถึงชั้นสูงสุดซึ่งเป็นการเข้าใจคริชณะ&nbsp;&nbsp;มิฉะนั้น&nbsp;&nbsp;เรายังอยู่ในความรู้ระดับที่ต่ำ&nbsp;&nbsp;หากผู้ใดต้องการแข่งขันกับองค์ภควาน&nbsp;&nbsp;และในขณะเดียวกันพยายามเจริญก้าวหน้าในความรู้ทิพย์&nbsp;&nbsp;จะไม่สมหวัง&nbsp;&nbsp;ได้กล่าวไว้อย่างชัดเจนว่า&nbsp;&nbsp;หากปราศจากความอ่อนน้อมถ่อมตนจะไม่มีทางเข้าใจ&nbsp;&nbsp;การคิดว่าตนเองเป็นพระเจ้าเป็นการผยองที่สุด&nbsp;&nbsp;ถึงแม้ว่าสิ่งมีชีวิตถูกกฎอันเหนียวแน่นแห่งธรรมชาติวัตถุเตะอยู่ตลอดเวลา&nbsp;&nbsp;เรายังคิดว่า&nbsp;&nbsp;“ข้าคือพระเจ้า”&nbsp;&nbsp;เนื่องมาจากอวิชชา&nbsp;&nbsp;ฉะนั้น&nbsp;&nbsp;จุดเริ่มต้นของความรู้คือ&nbsp;&nbsp;<em>อมานิทวะ</em>หรือความอ่อนน้อมถ่อมตน&nbsp;&nbsp;เราควรถ่อมตนและรู้ว่าตัวเราต่ำกว่าองค์ภควาน&nbsp;&nbsp;เนื่องจากฝ่าฝืนพระองค์&nbsp;&nbsp;เราจึงต้องมาอยู่ภายใต้การบังคับบัญชาของธรรมชาติวัตถุ&nbsp;&nbsp;เราควรรู้และมั่นใจความจริงเช่นนี้
  </p>
</div>

    <div class="row">
        <div class="col-12">
            <ul class="mini-pager mt-2 pb-4">
                
                    <li class="pager-prev"><a class="btn" href="../../13/6-7">
                        <i class="fa fa-chevron-left"></i>
                        
                            
                            Previous
                        
                    </a></li>

                
                
                    <li class="pager-next"><a class="btn" href="../../13/13">
                        
                            
                            Next
                        
                        <i class="fa fa-chevron-right"></i>
                    </a></li>
                
            </ul>
        </div>
    </div>



</div>
</body>
</html>
