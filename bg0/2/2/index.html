<!DOCTYPE html>

<html lang="en" class="no-js">
<head>
    <meta charset="utf-8">
    <meta name="viewport" content="width=device-width, initial-scale=1, shrink-to-fit=no">
    <meta http-equiv="x-ua-compatible" content="ie=edge">

    <title>ภควัต-คีตา ฉบับเดิม โศลก 2.2</title>
    <meta name="description" content="" />

    <link rel="stylesheet" type="text/css" href="/vedabase.css">
</head>
<body class="has-floating-menu template-chapter-advanced use-serif justify-text" font-size="3">

<div class="container first-container">



<h1 style="text-align:center;"><a href="/bg0">ภควัต-คีตา ฉบับเดิม</a></h1>
<div class="r r-title-small r-chapter">
  <h1>
    <a href="../../2">
       บทที่ สอง
    </a>
<!-- 2 -->
  </h1>
</div>
<div class="r r-lang-en r-chapter-title r-title">
  <h2 class="section-title">
    บทสรุป ภควัต-คีตา
  <h2>
</div>
<div class="bb r-verse">
  <h1>
  โศลก 2
  </h1>
</div>

<div class="r r-lang-en r-verse-text">
  
  <em>ชรี-บฺะกะวาน อุวาชะ</em><br /><em>คุทัส ทวา คัชมะลัม อิดัม<br />วิชะเม สะมุพัสทิทัม</em><br /><em>อนารยะ-จุชทัม อัสวารกยัม<br />อคีรทิ-คะรัม อารจุนะ</em>
  
</div>

<div class="r r-lang-en r-synonyms">
  <p>
  <em>ชรี-บฺะกะวาน อุวาชะ</em>&nbsp;&nbsp;-&nbsp;&nbsp;บุคลิกภาพสูงสุดแห่งพระเจ้าตรัสว่า, <em>คุทะฮ</em>&nbsp;&nbsp;-&nbsp;&nbsp;จากที่ใด, <em>ทวา</em>&nbsp;&nbsp;-&nbsp;&nbsp;ถึงท่าน, <em>คัชมะลัม</em>&nbsp;&nbsp;-&nbsp;&nbsp;ความสกปรก, <em>อิดัม</em>&nbsp;&nbsp;-&nbsp;&nbsp;ความเศร้าโศกเสียใจนี้, <em>วิชะเม</em>&nbsp;&nbsp;-&nbsp;&nbsp;ในชั่วโมงฉุกเฉินนี้, <em>สะมุพัสทิทัม</em>&nbsp;&nbsp;-&nbsp;&nbsp;มาถึง, <em>อนารยะ</em>&nbsp;&nbsp;-&nbsp;&nbsp;ผู้ที่ไม่รู้คุณค่าของชีวิต, <em>จุชทัม</em>&nbsp;&nbsp;-&nbsp;&nbsp;ปฏิบัติโดย, <em>อัสวารกยัม</em>&nbsp;&nbsp;-&nbsp;&nbsp;จะไม่นำเราไปสู่โลกที่สูงกว่า, <em>อคีรทิ</em>&nbsp;&nbsp;-&nbsp;&nbsp;เสียชื่อเสียง, <em>คะลัม</em>&nbsp;&nbsp;-&nbsp;&nbsp;เป็นต้นเหตุของ, <em>อารจุนะ</em>&nbsp;&nbsp;-&nbsp;&nbsp;โอ้ อารจุนะ
  </p>
</div>

<div class="wrapper-translation">
  <h2 class="section-title">
  <em>คำแปล</em>
  <h2>
</div>

<div class="r r-lang-en r-translation">
  <p>
  บุคลิกภาพสูงสุดแห่งพระเจ้าตรัสว่า&nbsp;&nbsp;โอ้&nbsp;&nbsp;อารจุนะที่รัก&nbsp;&nbsp;มลทินเหล่านี้เกิดขึ้นได้อย่างไร?&nbsp;&nbsp;มันไม่เหมาะสำหรับผู้ที่รู้คุณค่าแห่งชีวิต&nbsp;&nbsp;เพราะจะไม่นำพาเธอไปสู่โลกที่สูงกว่า&nbsp;&nbsp;แต่จะทำให้เสื่อมเสียชื่อเสียง
  </p>
</div>

<div class="wrapper-purport">
  <h2 class="section-title">
  <em>คำอธิบาย</em>
  <h2>
</div>

<div class="r r-lang-en r-paragraph">
  <p>
  คริชณะและบุคลิกภาพสูงสุดแห่งพระเจ้าทรงเป็นบุคคลเดียวกัน&nbsp;&nbsp;ดังนั้นใน&nbsp;&nbsp;<em>ภควัต-คีตา</em>&nbsp;&nbsp;ทั้งเล่มทรงเรียกพระองค์ว่าภควาน&nbsp;&nbsp;องค์ภควานทรงเป็นสัจธรรมสูงสุด&nbsp;&nbsp;การรู้แจ้งสัจธรรมอันสมบูรณ์เข้าใจได้ในสามระดับคือ&nbsp;&nbsp;<em>บระฮมัน</em>&nbsp;&nbsp;หรือดวงวิญญาณอันไร้รูปลักษณ์ที่แผ่กระจายอยู่ทั่วไป&nbsp;&nbsp;<em>พะระมาทมา</em>&nbsp;&nbsp;หรือพระผู้เป็นเจ้าผู้ทรงประทับอยู่ภายในหัวใจของมวลชีวิต&nbsp;&nbsp;และองค์ภควานหรือบุคลิกภาพสูงสุดแห่งพระเจ้าองค์ชรีคริชณะใน&nbsp;&nbsp;<em>ชรีมัด-บฺากะวะธัม</em>&nbsp;&nbsp;(1.2.11)&nbsp;&nbsp;ได้อธิบายแนวคิดแห่งสัจธรรมที่สมบูรณ์ไว้ดังนี้
  </p>
</div>

<div class="r r-lang-en r-verse-text">
  
  <em>วะดันทิ ทัท ทัททวะ-วิดัส<br />ทัททวัม ยัจ กยานัม อัดวะยัม</em><br /><em>บระฮเมทิ พะระมาทเมทิ<br />บฺะกะวาน อิทิ ชับดยะเท</em>
  
</div>

<div class="r r-lang-en r-paragraph">
  <p>
  “ผู้รู้แจ้งสัจธรรมที่สมบูรณ์จะเข้าใจได้ในสามระดับซึ่งมีความคล้ายคลึงกันคือ&nbsp;&nbsp;<em>บระฮมัน&nbsp;&nbsp;พะระมาทมา</em>&nbsp;&nbsp;และ&nbsp;&nbsp;<em>บฺะกะวาน</em>”
  </p>
</div>

<div class="r r-lang-en r-paragraph">
  <p>
  สามระดับทิพย์นี้เปรียบเทียบได้กับดวงอาทิตย์ที่แบ่งออกเป็นสามส่วน&nbsp;&nbsp;คือแสงอาทิตย์&nbsp;&nbsp;ผิวอาทิตย์&nbsp;&nbsp;และดวงอาทิตย์&nbsp;&nbsp;ผู้ที่ศึกษาเฉพาะแสงอาทิตย์เปรียบได้กับนักศึกษาชั้นประถม&nbsp;&nbsp;ผู้ที่เข้าใจผิวของดวงอาทิตย์อยู่ในระดับที่สูงกว่า&nbsp;&nbsp;และผู้ที่สามารถเข้าไปอยู่ในดวงอาทิตย์ได้เป็นผู้รู้สูงสุด&nbsp;&nbsp;นักศึกษาทั่วไปที่พอใจกับการเข้าใจเฉพาะแสงอาทิตย์ซึ่งสาดส่องรัศมีไปทั่วจักรวาลอย่างเจิดจรัสซึ่งเป็นธรรมชาติที่ไร้รูปลักษณ์เปรียบเทียบได้กับผู้รู้แจ้งเฉพาะในส่วนของ&nbsp;&nbsp;<em>บระฮมัน</em>&nbsp;&nbsp;แห่งสัจธรรมที่สมบูรณ์โดยส่วนเดียว&nbsp;&nbsp;นักศึกษาขั้นสูงกว่านี้จะทราบถึงผิวของดวงอาทิตย์ซึ่งเปรียบเทียบได้กับความรู้ในส่วนของ&nbsp;&nbsp;<em>พะระมาทมา</em>&nbsp;&nbsp;ของสัจธรรมที่สมบูรณ์&nbsp;&nbsp;และนักศึกษาผู้ที่สามารถเข้าไปถึงใจกลางดวงอาทิตย์เปรียบเทียบได้กับผู้รู้แจ้งรูปลักษณ์แห่งสัจธรรมที่สมบูรณ์สูงสุด&nbsp;&nbsp;ดังนั้น&nbsp;&nbsp;<em>บัฺคธะ</em>&nbsp;&nbsp;หรือนักทิพย์นิยมผู้รู้แจ้งในส่วนขององค์ภควานแห่งสัจธรรมที่สมบูรณ์&nbsp;&nbsp;ถือว่าเป็นนักทิพย์นิยมชั้นสูงสุด&nbsp;&nbsp;ถึงแม้ว่านักศึกษาทั้งหมดจะศึกษาในวิชาเดียวกันคือวิชาแห่งสัจธรรมที่สมบูรณ์&nbsp;&nbsp;แสงอาทิตย์&nbsp;&nbsp;ผิวของดวงอาทิตย์&nbsp;&nbsp;และกิจกรรมภายในดวงอาทิตย์เป็นสิ่งที่ไม่สามารถแยกออกจากกันได้&nbsp;&nbsp;แต่นักศึกษาทั้งสามกลุ่มก็มิได้อยู่ในระดับเดียวกัน
  </p>
</div>

<div class="r r-lang-en r-paragraph">
  <p>
  พะราชะระ&nbsp;&nbsp;มุนิ&nbsp;&nbsp;ผู้ที่เชื่อถือได้และเป็นพระบิดาของวิยาสะเดวะทรงอธิบายคำสันสกฤต&nbsp;&nbsp;<em>บฺะกะวาน</em>&nbsp;&nbsp;ว่าหมายถึงบุคลิกภาพสูงสุดผู้ทรงเป็นเจ้าของแห่งความร่ำรวยทั้งหมด&nbsp;&nbsp;พลังอำนาจทั้งหมด&nbsp;&nbsp;ชื่อเสียงทั้งหมด&nbsp;&nbsp;ความสง่างามทั้งหมด&nbsp;&nbsp;วิชาความรู้ทั้งหมดและความเสียสละทั้งหมด&nbsp;&nbsp;ผู้มีคุณสมบัติทั้งหมดนี้ได้ชื่อว่าองค์ภควาน&nbsp;&nbsp;มีมนุษย์หลายคนที่ร่ำรวยมาก&nbsp;&nbsp;มีอำนาจมาก&nbsp;&nbsp;มีความสง่างามมาก&nbsp;&nbsp;มีชื่อเสียงมาก&nbsp;&nbsp;มีความรู้มาก&nbsp;&nbsp;และไม่ยึดติด&nbsp;&nbsp;แต่ไม่มีใครที่สามารถอ้างได้ว่าตนเองเป็นเจ้าของแห่งความร่ำรวยทั้งหมดพลังอำนาจทั้งหมด&nbsp;&nbsp;ฯลฯ&nbsp;&nbsp;องค์ชรีคริชณะเพียงพระองค์เดียวเท่านั้นที่สามารถตรัสเช่นนี้&nbsp;&nbsp;เพราะว่าพระองค์ทรงเป็นบุคลิกภาพสูงสุดแห่งพระเจ้า&nbsp;&nbsp;ไม่มีสิ่งมีชีวิตใดรวมทั้งพระพรหม&nbsp;&nbsp;พระศิวะ&nbsp;&nbsp;หรือพระนารายณ์ที่จะสามารถเป็นเจ้าแห่งความมั่งคั่งอย่างสมบูรณ์เท่ากับคริชณะ&nbsp;&nbsp;ดังนั้นพระพรหมทรงสรุปในหนังสือ&nbsp;&nbsp;<em>บระฮมะ-สัมฮิทา</em>&nbsp;&nbsp;ว่า&nbsp;&nbsp;คริชณะทรงเป็นบุคลิกภาพสูงสุดแห่งพระเจ้า&nbsp;&nbsp;ไม่มีผู้ใดเสมอเหมือนและไม่มีผู้ใดยิ่งใหญ่ไปกว่าพระองค์ทรงเป็นพระผู้เป็นเจ้าองค์แรกหรือองค์ภควาน&nbsp;&nbsp;ที่ทราบกันในอีกพระนามหนึ่งว่าโกวินดะ&nbsp;&nbsp;ผู้ทรงเป็นแหล่งกำเนิดสูงสุดของแหล่งกำเนิดทั้งปวง
  </p>
</div>

<div class="r r-lang-en r-verse-text">
  
  <em>อีชวะระฮ พะระมะฮ คริชณะฮ<br />สัช-ชิด-อานันดะ-วิกระฮะฮ</em><br /><em>อนาดิร อาดิร โกวินดะฮ<br />สารวะ-คาระณะ-คาระณัม</em>
  
</div>

<div class="r r-lang-en r-paragraph">
  <p>
  “มีบุคลิกภาพมากมายผู้เป็นเจ้าของคุณสมบัติแห่งองค์ภควาน&nbsp;&nbsp;แต่คริชณะทรงเป็นบุคลิกภาพที่สูงสุด&nbsp;&nbsp;เพราะว่าไม่มีผู้ใดเลอเลิศไปกว่า&nbsp;&nbsp;พระวรกายของพระองค์ทรงเป็นอมตะ&nbsp;&nbsp;เปี่ยมไปด้วยความรู้&nbsp;&nbsp;และความสุขเกษมสำราญ&nbsp;&nbsp;พระองค์ทรงเป็นโกวินดะ&nbsp;&nbsp;ภควานองค์แรก&nbsp;&nbsp;และทรงเป็นแหล่งกำเนิดของแหล่งกำเนิดทั้งปวง”&nbsp;&nbsp;(<em>บระฮมะ-สัมฮิทา</em>&nbsp;&nbsp;5.1)
  </p>
</div>

<div class="r r-lang-en r-paragraph">
  <p>
  มีพระนามของบุคลิกภาพสูงสุดแห่งพระเจ้ามากมาย&nbsp;&nbsp;ใน&nbsp;&nbsp;<em>บฺากะวะธัม</em>&nbsp;&nbsp;เช่นกัน&nbsp;&nbsp;แต่ได้อธิบายไว้ว่าชรีคริชณะทรงเป็นองค์แรกของบุคลิกภาพแห่งพระเจ้า&nbsp;&nbsp;และจากคริชณะจึงมีอวตารแห่งองค์ภควานมากมายที่ทรงแบ่งภาคออกมา
  </p>
</div>

<div class="r r-lang-en r-verse-text">
  
  <em>เอเท ชามชะ-คะลาฮ พุมสะฮ<br />คริชณัส ทะ บฺะะกะวาน สวะยัม</em><br /><em>อินดราริ-วิยาคุลัม โลคัม<br />มริดฺะยันทิ ยุเก ยุเก</em>
  
</div>

<div class="r r-lang-en r-paragraph">
  <p>
  “รายพระนามของอวตารแห่งองค์ภควานทั้งหมดที่เสนอไว้&nbsp;&nbsp;ณ&nbsp;&nbsp;ที่นี้&nbsp;&nbsp;เป็นภาคที่แบ่งแยกมาจากพระองค์&nbsp;&nbsp;หรือส่วนของภาคที่แบ่งแยกมาจากพระองค์&nbsp;&nbsp;แต่คริชณะทรงเป็นบุคลิกภาพสูงสุดแห่งพระเจ้าเอง”&nbsp;&nbsp;(<em>บฺากะวะธัม</em>&nbsp;&nbsp;1.3.28&nbsp;&nbsp;)
  </p>
</div>

<div class="r r-lang-en r-paragraph">
  <p>
  ฉะนั้น&nbsp;&nbsp;คริชณะทรงเป็นบุคลิกภาพสูงสุดแห่งพระเจ้าองค์แรก&nbsp;&nbsp;ทรงเป็นสัจธรรมที่สมบูรณ์&nbsp;&nbsp;และทรงเป็นแหล่งกำเนิดของทั้ง&nbsp;&nbsp;<em>พะระมาทมา</em>&nbsp;&nbsp;และ&nbsp;&nbsp;<em>บระฮมัน</em>&nbsp;&nbsp;ที่ไร้รูปลักษณ์
  </p>
</div>

<div class="r r-lang-en r-paragraph">
  <p>
  ต่อหน้าพระพักตร์ของบุคลิกภาพสูงสุดแห่งพระเจ้า&nbsp;&nbsp;ความเศร้าโศกเสียใจของอารจุนะที่ทรงมีต่อบรรดาสังคญาติเป็นสิ่งที่ไม่น่าจะเกิดขึ้น&nbsp;&nbsp;ดังนั้น&nbsp;&nbsp;คริชณะทรงแสดงความสนเท่ห์พระฤทัยด้วยคำดำรัสว่า&nbsp;&nbsp;<em>คุทะฮ</em>&nbsp;&nbsp;“มาจากไหน”&nbsp;&nbsp;มลทินนี้ไม่ควรเกิดขึ้นกับผู้ที่อยู่ในชนชั้นที่มีอารยธรรมซึ่งได้ชื่อว่าเป็นชาวอารยัน&nbsp;&nbsp;คำว่าอารยันใช้กับผู้ที่ทราบถึงคุณค่าแห่งชีวิต&nbsp;&nbsp;และมีอารยธรรมอยู่บนฐานความรู้แจ้งแห่งดวงวิญญาณ&nbsp;&nbsp;ผู้ที่มีแนวความคิดทางวัตถุเป็นแกนนำจะไม่ทราบจุดมุ่งหมายของชีวิตว่าเราควรรู้แจ้งถึงสัจธรรมที่สมบูรณ์คือองค์วิชณุหรือองค์ภควาน&nbsp;&nbsp;และจะถูกลักษณะภายนอกของโลกวัตถุยั่วยวนดังนั้นจึงไม่ทราบว่าความหลุดพ้นคืออะไร&nbsp;&nbsp;ผู้ที่ไม่มีความรู้เกี่ยวกับความหลุดพ้นจากพันธนาการทางวัตถุเรียกว่าอนารยชน&nbsp;&nbsp;ถึงแม้ว่าอารจุนะทรงเป็นกษัตริย์แต่พระองค์ทรงหลีกเลี่ยงหน้าที่ทั้งหมดด้วยการปฏิเสธที่จะสู้รบ&nbsp;&nbsp;การกระทำด้วยความขลาดกลัวเช่นนี้เหมาะสำหรับอนารยชน&nbsp;&nbsp;การบ่ายเบี่ยงจากหน้าที่เช่นนี้จะไม่ช่วยให้เราเจริญก้าวหน้าในชีวิตทิพย์&nbsp;&nbsp;และไม่เปิดโอกาสให้เรามีชื่อเสียงที่ดีงามในโลกนี้&nbsp;&nbsp;องค์ชรีคริชณะทรงไม่เห็นด้วยกับสิ่งที่เรียกว่า&nbsp;&nbsp;ความเมตตาสงสารของอารจุนะที่ทรงมีต่อสังคญาติ
  </p>
</div>

    <div class="row">
        <div class="col-12">
            <ul class="mini-pager mt-2 pb-4">
                
                    <li class="pager-prev"><a class="btn" href="../../2/1">
                        <i class="fa fa-chevron-left"></i>
                        
                            
                            Previous
                        
                    </a></li>

                
                
                    <li class="pager-next"><a class="btn" href="../../2/3">
                        
                            
                            Next
                        
                        <i class="fa fa-chevron-right"></i>
                    </a></li>
                
            </ul>
        </div>
    </div>



</div>
</body>
</html>
